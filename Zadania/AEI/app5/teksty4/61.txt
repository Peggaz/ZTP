Obserwuj chmury
Kolor nieba, kształt i barwa chmur, a także inne zjawiska atmosferyczne, pojawiające się wysoko nad nami dają najwięcej informacji na temat pogody. Ponieważ w dawnych czasach obserwacją nieba właśnie zajmowali się przede wszystkim żeglarze, powstało wiele wierszy/rymowanek, ułatwiających przypasowanie i zapamiętanie poszczególnych stanów nieba i odpowiadających im przepowiedni pogodowych.

najprościej zapamiętać zależność - im wyższe i bardziej białe chmury, tym pogoda będzie lepsza. Nisko wiszące, ciemne chmury zapowiadają załamanie pogody;
opady najłatwiej poznać po tak zwanych chmurach burzowych, czyli cumulonimbusach. Każdy z nas widział je przynajmniej raz. Zwiastują zdecydowanie złą pogodę;
pogoda zepsuje się w ciągu 36 godzin, gdy na niebie pojawią się chmury pierzaste (cirrusy);
podobnie stanie się, gdy pojawi się tzw. makrelowe niebo (chmury w kształcie łusek);
a już najgorzej, gdy obie te opcje występują równocześnie - wtedy jak w banku masz deszcz i wiatr, w myśl rymowanki: Makrelowe niebo i pierzaste chmury/Na wysokich masztach zdejmuj żagle z góry.
szybkie i gwałtowne nadejście chmur zwiastuje złą pogodę, wolne - odwrotnie. I znów wierszyk: Chmury gęstnieją szybko i nagle/Na maszt uwaga i twoje żagle/Lecz jeśli z wolna nadciągają/Wyciągaj sieci, żegluj i trałuj.
chmury nie muszą zwiastować złej pogody - zimą zachmurzone nocne niebo może oznaczać ciepły poranek. Wszystko dlatego, że nagromadzone w ziemi ciepło nie ucieka tak szybko do atmosfery.