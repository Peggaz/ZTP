Premiera nowego albumu Dawida Podsiadło już 21 października. Jak fani zareagowali na "Lata dwudzieste" i co o ich komentarzach sądzi sam artysta? I najważniejsze – co Podsiadło robi na TikToku?

W piątek 21 października ukaże się najnowsza płyta Dawida Podsiadło. "Lata dwudzieste" mają być muzycznym zapisem przemyśleń z - jak pisze sam w opisie krążka - jego "pierwszych dziesięciu lat innego życia". W związku z premierą pojawiły się też naprawdę zaskakujące niespodzianki.

Nowa płyta Podsiadło to również nowe brzemienia. Co fani sądzą o "Latach dwudziestych" i piosenkach zapowiadających album?

Dawid Podsiadło pyta o "Lata dwudzieste" na dworcu
Po pierwsze Dawid Podsiadło, tak jak w przypadku albumu "Małomiasteczkowy", postanowił nagrać specjalne wideo promujące płytę. Tym razem jednak nie sprzedawał płyty w kiosku, a zaprosił przypadkowe osoby do przedpremierowego odsłuchu "Lat dwudziestych".

Podsiadło zszedł do podziemia Dworca Centralnego w Warszawie. Razem z Radkiem Kotarskim, youtuberem i pisarzem, z którym prowadzi podcast "Podsiadło & Kotarski", pytał ludzi, co sądzą o jego "Latach dwudziestych". Odpowiedzi były dość zróżnicowane. Zobaczcie sami:

Dawid Podsiadło - Lata Dwudzieste

Dawid Podsiadło broni nowej płyty
Ten podział na fanów i przeciwników nowej płyty Podsiadło szczególnie było widać przy okazji premiery drugiego singla pt. "To co masz Ty". Wtedy w sieci pojawiły się głosy, że nowa płyta artysty jest zbyt radiowo-popowa, o czym sam Podsiadło napisał na Twitterze.

W obronie Podsiadło stanęli liczni fani. Twierdzili, że "inne brzmienie" nowej płyty Dawida nie jest niczym złym oraz, że o to chodzi w poszerzaniu muzycznych horyzontów. Posiadło odpowiedział, że cieszy się swoim nowym krążkiem niezależnie od komentarzy.

Dawid Podsiadło na TikToku i w duecie "O czym śnisz" z sanah
Cóż, pozostaje nam więc czekać na premierę nowej płyty Dawida Podsiadło i wszystkie kawałki z "Lat dwudziestych". W końcu nie można ocenić całego albumu po odsłuchaniu tylko "To co masz Ty" i singla "POST", prawda? Wielu na pewno ucieszy, że tym razem na płycie poza Dawidem usłyszmy m.in. sanah w utworze "O czym śnisz".