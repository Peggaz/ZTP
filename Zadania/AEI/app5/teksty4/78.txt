Kamień szlachetny – co to jest i co go wyróżnia?
Kamienie szlachetne świetnie nadają się do tworzenia ozdób. Natura stworzyła tak wiele minerałów o różnych kolorach, składzie i właściwościach fizycznych, że duże zainteresowanie przemysłu jubilerskiego wykorzystaniem ich przy produkcji biżuterii wcale nie dziwi. Od lat oszlifowane kamienie stanowią najważniejszy element dekoracyjny m.in. w pierścionkach zaręczynowych. Mówi się, że minerały takie jak diament czy rubin to dobra inwestycja na lata, ze względu na ich stałą wartość, na którą nie wpływają zmiany gospodarcze i ekonomiczne. Jednak nie wszystkie minerały wytworzone przez naturę zyskały miano kamieni szlachetnych. Kamieniami szlachetnymi (jubilerskimi) nazywa się rzadkie, przezroczyste i jednorodne odmiany skał i minerałów, które wyróżniają się dużą twardością (przekraczającą 7 stopni w dziesięciostopniowej skali Mohsa), wytrzymałością, wysokim połyskiem oraz jednolitym zabarwieniem. Okazy, które charakteryzują się niższą twardością i trwałością, to kamienie półszlachetne. Również są wykorzystywane w jubilerstwie, jednak ich wartość jest znacznie niższa.

Można kolekcjonować same kamienie szlachetne, ale najczęściej kupuje się je w formie biżuterii. Nierzadko oszlifowane minerały łączy się z metalami szlachetnymi, głównie ze srebrem i złotem. Biżuterię z kamieniami szlachetnymi znajdziesz w sklepach PAYBACK, np. na stronach internetowych, wkruk.pl. Pamiętaj, że za zakupy w sklepach partnerskich otrzymujesz punkty, które następnie możesz wymienić na nagrody rzeczowe, kupony zniżkowe lub vouchery.