Dawid Podsiadło opublikował nagranie, na którym wraz z Arturem Rojkiem śpiewa hit zespołu Myslovitz. Przy okazji pokazał archiwalne wideo. Ten sam hit kilkanaście lat wcześniej po raz pierwszy wykonał publicznie.

Dawid Podsiadło to jeden z bardziej rozpoznawalnych polskich twórców muzycznych. Niemal każdy jego utwór wkrada się na najwyższe noty list przebojów. Artysta stale spełnia się zawodowo. Ostatnio wypuścił nową płytę, "Lata dwudzieste". W czerwcu ubiegłego roku wokalista wystąpił na Stadionie Śląskim w Chorzowie. Na koncert przybyło ponad 60 tysięcy fanów. W trakcie wydarzenia pojawił się również Artur Rojek. Panowie wykonali przebój "Długość dźwięku samotności". Nagranie trafiło do sieci.

Dawid Podsiadło kilkanaście lat temu zadebiutował na scenie. Nagranie stało się hitem
Koncerty Dawida Podsiadło są fenomenalnym wydarzeniem dla jego fanów. Bilety wyprzedają się w mgnieniu oku. Na chorzowskie show wokalista zaprosił również Artura Rojka, z którym wykonał hit zespołu Myslovitz. Zaśpiewali piosenkę pt. "Długość dźwięku samotności". Nie bez powodu. Okazało się, że to właśnie ten utwór Dawid Podsiadło kilkanaście lat temu, jako pierwszy wykonał publicznie. Na telebimach pojawiło się archiwalne nagranie z 11 lipca 2005 roku. Na pokazanym filmie 12-letni Dawid stoi na scenie w okularach przeciwsłonecznych. Trzeba przyznać, że od tamtego czasu wokalista bardzo się zmienił, ale muzyka od zawsze była mu bliska. Kamera uchwyciła wiele momentów wzruszenia.

Ten utwór zespołu Myslovitz to był pierwszy utwór w życiu, jaki wykonałem publicznie. Bardzo się cieszę, że dzisiaj mogę zrobić to ponownie - powiedział w trakcie wystąpienia.

Dawid Podsiadło nawiązał do tego wydarzenia również na Instagramowym profilu. Wokalista podzielił się osobistymi przemyśleniami dotyczącymi muzyki i spełniania najskrytszych marzeń.

Mogłem zaśpiewać utwór, od którego muzyczne marzenia się u mnie zaczęły. I mogłem go wykonać z Arturem Rojkiem. Za każdym razem jak oglądam to wideo, to nie mogę uwierzyć, że to wszystko wydarzyło się naprawdę. Bo są to przeżycia, o których nawet nie wiesz, że możesz marzyć. Trochę jak lot w kosmos. Dla kogoś, kto nie jest astronautą w sensie - napisał na Instagramie.