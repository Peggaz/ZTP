Dawid Podsiadło (ur. 23 maja 1993 w Dąbrowie Górniczej) – polski wokalista alternatywny. Ukończył liceum Ogólnokształcące im. W. Łukasińskiego.

Karierę muzyczną rozpoczął dzięki programowi X Factor, którego był laureatem. W finale programu talent show wykonał utwór „With or Without You” z repertuaru U2, a także singel „Better Than a Dream” Katie Melua w duecie zsamą wokalistką.

W maju 2013 roku, nakładem wytwórni płytowej Sony Music ukazał się debiutancki album wokalisty zatytułowany Comfort and Happiness, który w pierwszym tygodniu po premierze uplasował się na 1. miejscu w zestawieniu OLiS. Za produkcję albumu odpowiedzialny był Bogdan Kondracki, natomiast autorką polskich tekstów na płycie jest Karolina Kozak.

W czerwcu 2013 otrzymał dwie nominacje do nagrody Eska Music Awards w kategoriach najlepszy artysta oraz najlepszy artysta w sieci.

2 czerwca na warszawskim Torwarze wystąpił jako support przed koncertem Lany Del Rey, natomiast 3 lipca zaśpiewał na Tent Stage podczas dwunastej edycji Open'er Festival zorganizowanego na terenie wojskowego lotniska Marynarki Wojennej w Kosakowie.

Albumy / płyty artysty Dawid Podsiadło. Sprawdzisz tutaj dyskografię wykonawcy i będziesz zawsze na bieżąco z zapowiedziami i nowościami muzycznymi.

