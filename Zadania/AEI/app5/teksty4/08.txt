Utalentowany wokalista swój debiutancki album Comfort & Happiness wydał w 2013 roku i od razu zachwycił zarówno słuchaczy, jak i krytyków muzycznych. Już w pierwszym tygodniu od premiery weszła na szczyt listy sprzedaży w Polsce. Za swoje pierwsze dzieło artysta otrzymał aż 4 statuetki Fryderyków. Rok później Podsiadło dołączył do grupy uczestniczącej w gwiazdorskim letnim festiwalu objazdowym Męskie Granie. Do tej pory zaśpiewał trzy utwory promujące różne edycje tej imprezy: Elektryczny, Wataha i Nieboskłon. Również w 2014 roku z zespołem Curly Heads wydał płytę Ruby Dress Skinny Dog. Kolejną solową płytę zatytułowaną Annoyance & Disappointment wydał już rok później, a album powtórzył sukces debiutu. Płyta zawierała takie przeboje jak: Pastempomat czy W dobrą stronę.

Gdy Podsiadło był już znanym i uwielbianym przez fanów twórcą postanowił zrobić sobie przerwę od koncertowania. Mężczyzna wrócił na scenę w 2018 roku w wielkim stylu. Pojawił się na głównej scenie podczas festiwalu Opener i zapowiedział trasę koncertową po największych miastach w Polsce. W tym samym roku wydał trzecią płytę zatytułowaną Małomiasteczkowy, która ugruntowała jego mocną pozycję na rynku muzycznym.

Obecnie Podsiadło jest jednym z najpopularniejszych wokalistów w Polsce. Ma na koncie współpracę z wieloma muzykami, jak Taco Hemingway, Flirtini, Ten Typ Mes, Paulina Przybysz, Rosalie czy Daria Zawiałow. Muzyk miał okazję koncertowania na największych festiwalach w kraju. W 2019 roku wraz z Taco Hemingwayem zagrał koncert na Stadionie Narodowym w Warszawie, zapełniając cały stadion fanami. Bilety na to wydarzenie wyprzedały się w kilka godzin.
