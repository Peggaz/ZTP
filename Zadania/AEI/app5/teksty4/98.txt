W sprzedaży dostępne są zarówno tanie, plastikowe kuwety otwarte, jak i modele samoczyszczące czy posiadające filtr węglowy, neutralizujący przykre zapachy. Sprawdź, czym różnią się poszczególne rodzaje kocich kuwet, ich zalety i wady oraz rodzaj żwirku, jaki powinieneś do nich wybrać.

Jeszcze przed pojawieniem się w domu kociego lokatora musisz zatroszczyć się o odpowiednią wyprawkę dla niego. Jednym z niezbędnych elementów, które powinny się w niej znaleźć to oczywiście kuweta. W ofercie Maxi Zoo partnera PAYBACK możesz znaleźć podstawowe modele kuwet otwartych, a także bardziej zaawansowane wersje kuwet zamkniętych i z podwójnym dnem, które znacznie ułatwiają sprzątanie po swoim pupilu. Kuwety występują także w wielu kolorach i rozmiarach, dlatego bez problemu można dostosować je do rasy kota i możliwości przestrzennych np. wybierając kuwetę narożną. Zarówno kociej kuwety, jak i łopatki do sprzątania oraz żwirku możesz szukać na stronach internetowych sklepu dla zwierząt Maxi Zoo.

Rodzaje kocich kuwet
Kuweta otwarta
Otwarta kuweta dla kota to najtańszy, podstawowy rodzaj zwierzęcej toalety. Zazwyczaj wykonana jest z plastiku i występuje w wielu różnych kolorach. Jest łatwo dostępna we wszystkich sklepach zoologicznych. Dużą wadą takiego rozwiązania jest jednak nieprzyjemny zapach, który szybko rozprzestrzenia się po wszystkich pomieszczeniach. Ponadto kiedy kot wychodzi z kuwety żwirek wysypuje się z niej, zalegając dookoła . W Maxi Zoo dostępne są specjalne maty, które zatrzymują żwirek, dzięki czemu nie jest on roznoszony po całym pomieszczeniu.

Kuweta zakryta
Wygląda praktycznie tak samo jak kuweta otwarta, jednak posiada dodatkowe ścianki boczne i zadaszenie. Ona również wykonana jest z plastiku i zazwyczaj ma kształt prostokąta. W sprzedaży dostępne są zarówno modele z drzwiczkami, które odgradzają zawartość kuwety i nieprzyjemny zapach od reszty mieszkania, jak i kuwety bez drzwi. Nie wszystkie koty chętnie korzystają z takiej toalety – kuwety zakryte mogą wzbudzać w nich strach ze względu na drzwi zamykające się po wejściu do środka.