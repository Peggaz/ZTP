Właściwości drożdży
Drożdże to bogate źródło witamin z grupy B, dlatego są bardzo popularne jako suplement diety, używa się ich także w przemyśle kosmetycznym. Picie drożdży dobrze wpływa m. in. na skórę głowy i włosy. Maseczka z drożdży i mleka stosowana na skórę twarzy i pleców pomaga pozbyć się problemów z trądzikiem i łojotokiem, a także posiada właściwości ujędrniające. Ponadto drożdże mają olbrzymi wpływ na odporność organizmu. Dzięki nim zwiększa się przyswajalność żelaza, reguluje się przemiana materii, poprawia wygląd paznokci i włosów.

Drożdże zawierają również bardzo dużo składników mineralnych. Są to m.in. magnez, żelazo, potas, selen, cynk, chrom, mangan, sód, miedź czy jod. Regulują gospodarkę hormonalną, a także obniżają poziom cukru we krwi. Dzięki zawartości chromu, zmniejszają apetyt na słodycze. 
Co można zrobić z drożdży?
Przy użyciu drożdży możemy stworzyć pyszne domowe wypieki. Przede wszystkim pieczywo i bułki z dodatkami, jakie lubimy najbardziej - bez konserwantów i spulchniaczy. Na śniadanie i kolację idealnie sprawdzą się bułki owsiane lub chleb wieloziarnisty. W porę obiadową można zaserwować puszyste racuchy z malinami. Wspaniałym pomysłem będzie też domowa pizza z ulubionymi składnikami. Na deser oczywiście ciasto drożdżowe z owocami i kruszonką i dużą porcją masła lub domowego dżemu. 