Dawid Podsiadło to dziś jeden z najpopularniejszych artystów Polsce. Hit za hitem i koncerty wyprzedane w kilka minut. Jeszcze kilka lat temu było zupełnie inaczej. Jesteście ciekawi, jak wyglądały muzyczne początki Dawida Podsiadło? W internecie można zobaczyć nagrania z konkursu piosenki w 2009 roku, w którym 16-letni Dawid wziął udział. 

Dawid Podsiadło kiedyś. Tak zaczynał swoją karierę w 2009 roku [WIDEO]
Dawid Podsiadło dał się poznać po raz pierwszy w 2012 roku, kiedy wygrał drugą edycję „X Factor”. Okazuje się jednak, że artysta zaczął stawiać pierwsze kroki na scenie już nieco wcześniej.

W internecie można znaleźć archiwalne nagrania z Konkursu Piosenki Anglojęzycznej w Miejskiej Bibliotece Publicznej w Dąbrowie Górniczej, który odbył się w 2009 roku. Widzimy na nich 16-letniego Dawida Podsiadło śpiewającego wielki przebój „Wonderwall” Oasis i inny znany hit „How to Save a Life” The Fray. 

„Leśna Muzyka” Dawida Podsiadło: trasa koncertowa całkowicie wyprzedana
Wtedy chłopak ze Śląska był nieznanym młodym wokalistą, który próbuje swoich sił w konkursach. Dziś Dawid Podsiadło ma na swoim koncie trzy diamentowe płyty i wyprzedane w kilka minut koncerty. 

Jego najnowsza trasa koncertowa „Leśna Muzyka” okazała wielkim hitem. W ciągu kilku minut bilety na wszystkie koncerty Dawida Podsiadło zostały wyprzedane — rozeszło się ponad 30 tysięcy wejściówek.

— Wow. Znowu pobiliście wszystkie możliwe rekordy i ponad 30 tysięcy biletów trafiło do Was dosłownie w ciągu minut, czy nawet sekund. Chętnych było bardzo dużo. Bardzo. Wiem z dobrego źródła, że kilkanaście razy więcej, niż dostępnych na trasie miejsc — napisał na Facebooku zszokowany Dawid Podsiadło. 
