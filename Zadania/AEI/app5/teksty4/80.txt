Chcesz szybko wyprasować koszulę? Zwróć uwagę na sposób prania i suszenia
Szukając odpowiedzi na pytanie, jak wyprasować koszulę, wiele osób skupia się na samej czynności prasowania. Tymczasem duże znaczenie ma to, w jaki sposób ubranie zostanie do tego przygotowane. Ważny jest proces prania i suszenia odzieży. Koszule, podobnie jak inne ubrania, zawsze należy prać zgodnie z wytycznymi producenta umieszczonymi na metce. Warto też pamiętać, aby pod koniec prania dodać płyn zmiękczający. Jeżeli nie chcesz, aby na materiale powstało dużo zagnieceń, wybierz średnie obroty wirowania i nie susz koszuli w suszarce bębnowej. Najlepiej umieścić ją na wieszaku i dopiero wtedy powiesić na sznurze do suszenia. W ten sposób nie powstaną trudne do rozprasowania ślady po klamerkach czy sznurku.


Prasowanie koszul – pamiętaj o odpowiedniej kolejności
Jeżeli chcesz sobie ułatwić prasowanie koszuli, wykonuj je w określonej kolejności. Najlepiej rozpocząć od mankietów i kołnierzyka, które nie gniotą się podczas dalszego prasowania. Następne zajmij się takimi elementami jak karczek oraz listwy guzikowe. Po nich warto zabrać się za front oraz tył. Na koniec zostaw sobie rękawy. Uważaj, by nie zaprasować ich w kant. Możesz zobaczyć na filmikach dostępnych w sieci, jak dokładnie to zrobić. Co ciekawe, coraz więcej producentów oferuje koszule, które oznaczone są symbolem easy iron, czyli łatwe prasowanie. Jeżeli nie lubisz prasowania, zwróć uwagę właśnie na takie modele. Innym rozwiązaniem są koszule non-iron, które w ogóle nie wymagają prasowania. Znajdziesz je u jednego z naszych partnerów online. W czasie zakupów możesz zbierać też punkty PAYBACK. Wystarczy, że przed rozpoczęciem transakcji zalogujesz się w naszym serwisie bądź aplikacji i dopiero wtedy przejdziesz na stronę sklepu.