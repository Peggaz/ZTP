Obserwuj inne zjawiska atmosferyczne

Mgła czy tęcza nie tylko dobrze wyglądają na niebie, ale też oznaczają zmianę warunków pogodowych w niedługim czasie:

"białe" (zasnute chmurami) niebo oznacza deszcz w niedługim czasie;
i znów rymowanka, tym razem o tęczy: Tęcza rano ostrzega, wieczorem raduje / Minie deszcz, niebo się rozsnuje. Tęcza oznacza, że słońce (za naszymi plecami) pada na wilgotne powietrze. Wiemy, że większość frontów burzowych podróżuje z zachodu na wschód, czyli tęcza widoczna rano (na zachodzie) świadczy o tym, że idą w naszą stronę opady, tęcza na wschodzie (wieczorem) - że zła pogoda powinna w niedługim czasie minąć;
poranny deszcz szybko mija: Deszcz ranny - płacz panny, oba krótko trwają lub po angielsku: If it rains before seven, it will clear before eleven;
deszcz, który ustanie po południu lub w nocy, ale nie powoduje rozpogodzenia się nieba, oznacza, że będzie dalej padać;
ciepły deszcz po południu również zwiastuje utrzymanie się złej pogody;
jeśli jesteś w górach, pamiętaj, że doskonała widoczność i wyraźne szczyty oddalonych od ciebie gór zwiastują deszcze, a lekko zamglone - dobrą pogodę;
rosa rano (pod warunkiem, że nie padało!) oznacza dobrą pogodę w ciągu dnia. I odwrotnie, jej brak może świadczyć o nadchodzących opadach.