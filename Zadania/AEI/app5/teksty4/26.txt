Dawid Podsiadło trolluje fanów. Tego się nie spodziewali.

Kilka sekund po północy miała premierę najnowsza płyta Dawida Podsiadło, wydana pod nazwą "Lata Dwudzieste". Jeszcze w minioną środę artysta zapraszał na premierę albumu na PGE Narodowym gwiazdy i osoby z branży muzycznej. Uczestnicy wyszli z tego spotkania z prezentem w postaci albumu artysty.

Przedpremierowa płyta Dawida Podsiadło?
Na swoją nową płytę Dawid Podsiadło kazał fanom czekać aż cztery lata. Przedsmak mogli poczuć znani artyści i osoby ze świata muzyki, którzy uczestniczyli w przedpremierowym spotkaniu na PGE Narodowym. Każdy wyszedł z płytą muzyka w rękach. Wśród zaproszonych znalazła się piosenkarka Julia Pośnik, która postanowiła podzielić się swoimi przeżyciami w mediach społecznościowych.

Piosenkarka odtworzyła płytę, na której z początku słychać utwór i głos Dawida Podsiadło. Jednak po paru linijkach tekstu artysta sam zaczyna zagłuszać linię melodii i zamiast słów nuci "ejejeje oooo", naśladując wokalistę Eduarda Chilla, znanego też jako "Mr. Trololo".

To nie pierwsza nietypowa promocja albumu Dawida Podsiadło. Jakiś czas temu artysta odtwarzał swoje utwory przechodniom z jednego z przejść podziemnych w centrum Warszawy. Przypadkowo napotkane osoby do wnętrza pobliskiego sklepiku zapraszał autor kanału "Polimaty" Radosław Kotarski.

Trasa koncertowa już niebawem
Artysta szykuje się też do trasy koncertowej, która ruszy już 30 października. "Post Produkcja Tour" rozpocznie się w Szczecinie. Dawid Podsiadło wystąpi też w Gdańsku, Wrocławiu, Krakowie, Katowicach, Łodzi, Poznaniu (dwa koncerty), a w Warszawie zagra aż trzy razy.