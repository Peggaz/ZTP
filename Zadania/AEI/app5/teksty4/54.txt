Drugą płytę Harrego Styles zapowiadał singiel Lights Up wydany w październiku 2019 roku[44]. Utwór zadebiutował na trzecim miejscu w Wielkiej Brytanii[45]. Na chwilę przed wydaniem albumu Styles pojawił się w Saturday Night Live jako gospodarz oraz główna postać muzyczna goszcząc Jamesa Corden’a i Kendal Jenner[46]. Po wydaniu albumu w grudniu ponownie gościł na The Late Late Show z Jamesem Cordenem[47].

Fine Line została wydana 13 grudnia[48]. Album został nagrany w studiu Shangri-La w Malibu w Kalifornii z tym samym zespołem produkcyjnym, który towarzyszył przy tworzeniu debiutu i przyniósł mu trzy nominacje do Grammy[49]. Nowa płyta miała podobne brzmienia co pierwsza, jednak zawierała większe wpływy funku i soulu[48][50]. Nowe wydawnictwo otrzymało pozytywne recenzje od krytyków[51]. Album osiągnął drugą pozycję w Wielkiej Brytanii[52] i znalazł się na szczycie amerykańskich list przebojów, bijąc rekord jako największy debiut sprzedaży angielskiego artysty w USA[53]. Magazyn The Rolling Stone umieścił go na 491 miejscu na liście „500 najlepszych albumów wszech czasów” w 2020 roku[54]. Singiel Watermelon Sugar stał się czwartym singlem Harrego w pierwszej dziesiątce w Wielkiej Brytanii, osiągając czwarte miejsce[55], a także jego pierwszy numer jeden w Stanach Zjednoczonych[56]. Trasa koncertowa promująca wydawnictwo Fine Line, zatytułowana Love On Tour, miała odbyć się w 2020 roku[57], jednak z powodu wybuchu pandemii wirusa SARS-CoV-2 wszystkie zaplanowane koncerty na ten rok odwołano a część przeniesiono na 2021. Zaczynając trasę koncertową w Stanach Zjednoczonych końcem 2021[58] roku, Styles odwiedził Europę w 2022 oraz 2023[59]. Występy głównie odbywały się na arenach oraz stadionach.

Końcem 2021 roku Styles wprowadził na rynek swoją neutralną pod względem płci markę do pielęgnacji skóry i paznokci, Pleasing[60].