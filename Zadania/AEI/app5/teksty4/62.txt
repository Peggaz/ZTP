Zwróć uwagę na pogodę o wschodzie i zachodzie słońca

Początek i koniec dnia są niezwykle ważne, jeśli chodzi o przewidywanie pogody. Zjawiska atmosferyczne zachodzące podczas wschodu i zachodu słońca to jedna z najpewniejszych metod na sprawdzenie, czy następnego (lub tego samego) dnia będzie nam potrzebny parasol czy sandały.

każdy z nas lubi czerwone wschody i zachody słońca, prawda? Otóż jeden z nich gwarantuje dobrą pogodę, drugi - zupełnie odwrotnie. Jak to sprawdzić? Ano zapamiętując tę rymowankę: Gdy czerwone słońce wschodzi w marynarzu bojaźń się rodzi/Lecz gdy czerwień o zachodzie, wie marynarz o pogodzie albo tę: Czerwony wieczór i szary ranek/Będzie dzień ładny bez niespodzianek/Szaro wieczorem, czerwono z rana/Nie bierz się bracie do żeglowania. Czerwony kolor ma związek z suchym powietrzem, które sprzyja bardziej "gęstej" atmosferze, na przykład wzbijaniu się do góry drobinek kurzu. Kąt załamania światła, gęstość powietrza i różne związki chemiczne powodują zmianę barwy. Gdy czerwone słońce pojawi się o wschodzie, oznacza to, że suche powietrze jest również na wschodzie, czyli z przodu względem patrzącego. A skoro zjawiska pogodowe najczęściej przesuwają się z zachodu na wschód, można domniemywać, że tuż za suchym powietrzem nadciąga wilgotne, czyli będzie padać. Czerwony zachód słońca z kolei oznacza, że suche powietrze znajduje się na zachodzie i będzie podążać w twoim kierunku - czeka cię wyż i doskonała pogoda;
pogoda będzie dobra, jeśli o zachodzie słońca zobaczysz niebo o żółtym lub zielonkawym zabarwieniu przebijające spomiędzy chmur;
jeśli zmrok zapada wolno i towarzyszy mu silny wiatr, następnego dnia można spodziewać się pogorszenia pogody.