Dawid Podsiadło (29 l.) to obecnie jeden z najbardziej rozpoznawalnych polskich artystów swojego pokolenia. Autor tekstów, wokalista oraz multiinstrumentalista nie mówi zbyt często o swoim życiu uczuciowym, dlatego spróbowaliśmy sami znaleźć informacje na temat jego związków.

Dawid Podsiadło urodził się i wychował w Dąbrowie Górniczej na Górnym Śląsku. Tam też uczęszczał do szkoły muzycznej i założył swój pierwszy zespół - Curly Heads - w którym był wokalistą. Artysta nigdy nie miał problemu z tym, by mówić o swoim pochodzeniu i korzeniach. W końcu sam stworzył utwór "Małomiasteczkowy" (posłuchaj!).
Początki kariery Dawida Podsiadły były skromne. W 2011 r. wziął udział w przesłuchaniu do programu "X Factor" i odpadł na etapie boot campingu. Chłopak nie poddał się jednak i rok później ponownie wziął udział w tym samym talent show.

Tym razem był lepiej przygotowany i bardziej odporny na presję. Wzbudził prawdziwą sensację i na każdym  etapie zachwycał swoim talentem. Podsiadło wygrał finał programu. Zapewne wtedy nie przypuszczał, że to zwycięstwo będzie punktem zwrotnym w jego życiu.
Ta wygrana w 2012 r. otworzyła mu drogę do kariery, co umiejętnie wykorzystał — lepiej niż którykolwiek z uczestników tego muzycznego talent show.

