Dawid Henryk Podsiadło (ur. 23 maja 1993 w Dąbrowie Górniczej) – polski piosenkarz oraz autor tekstów. Wokalista zespołu Curly Heads.

W 2012 zwyciężył w finale drugiej edycji programu telewizyjnego X Factor[2]. W 2013 wydał debiutancki album pt. Comfort and Happiness, który dotarł do 1. miejsca polskiej listy sprzedaży i rozszedł się ponad 150 tys. egzemplarzy, dzięki czemu zdobył status diamentowej płyty[3] i został najlepiej sprzedającym się albumem w Polsce w 2013. W 2015 wydał drugi album pt. Annoyance and Disappointment, który również dotarł do 1. miejsca OLiS oraz sprzedał się w ponad 150 tys. sztuk, zdobywając status diamentowy[3]. W 2018 wydał trzeci album pt. Małomiasteczkowy, z którym trzeci raz z rzędu zagościł na 1. miejscu OLiS[3]. Łącznie sprzedał ponad 600 tys. płyt w Polsce.

Był 18 razy nominowany do nagród Fryderyków, z czego 12-krotnie wygrywał plebiscyt.

Urodził się i wychował w Dąbrowie Górniczej, gdzie uczęszczał do I Liceum Ogólnokształcącego im. Waleriana Łukasińskiego. Rozwijał umiejętności muzyczne w lokalnej Szkole Muzycznej im. Michała Spisaka I stopnia (w klasie puzonu Grzegorza Pytlika) oraz w Młodzieżowym Ośrodku Pracy Twórczej