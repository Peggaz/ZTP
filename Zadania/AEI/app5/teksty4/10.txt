Dawid Podsiadło to obecnie jeden z najpopularniejszych polskich wokalistów. Praktycznie każdy jego utwór zaraz po wydaniu wędruje na sam szczyt listy przebojów, a bilety na koncerty rozchodzą się w mgnieniu oka. Muzyk z pokorą przyjmuje ogromne zainteresowanie fanów. Ma ogromny dystans do siebie, co udowodnił m.in. poprzez wydanie albumu "Małomiasteczkowy".

Dawid Podsiadło to artysta, który każdy album zamienia w złoto i z powodzeniem zapełnia stadiony. Jak ten "małomiasteczkowy" chłopak osiągnął tak ogromny sukces? Dowiecie się tego z naszego tekstu!

Dawid Podsiadło – dzieciństwo
Dawid Podsiadło urodził się i wychował w małym miasteczku niedaleko Katowic - w Dąbrowie Górniczej. Tam też skończył I Liceum Ogólnokształcącego im. Waleriana Łukasińskiego. Od młodych lat marzył o karierze muzycznej. Ukończył lokalną szkołę muzyczną w klasie puzonu. Umiejętności wokalne rozwijał też w Młodzieżowym Ośrodku Pracy Twórczej.

Dawid Podsiadło – kariera muzyczna
Dawid Podsiadło od zawsze miał swój artystyczny świat, którym bardzo chciał się podzielić z szerszą publicznością. Artysta kochał pisać własne utwory, ale ciężko mu było się przebić, więc postanowił spełnić swój sen o karierze dzięki udziałowi w talent show. W 2011 roku postanowił wziąć udział w debiutującym na antenie TVN programie "X Factor". Niestety odpadł na etapie bootcampu.

W międzyczasie Dawid Podsiadło muzykował ze swoim zespołem Curly Heads. Razem z kapelą wziął udział w przesłuchaniach do programu "Mam talent!", jednak nie przeszli do kolejnego etapu. Chłopak dostał propozycję, aby kontynuować udział w show solowo, jednak nie zgodził się na to. Nie podawał się jednak i w 2012 roku ponownie wystartował w "X Factorze". Tym razem osiągnął to, czego pragnął i dotarł aż do odcinka finałowego. Widzowie pokochali jego wokal i dzięki ich głosom zwyciężył w drugiej edycji programu. W finale wykonał m.in. piosenkę Katie Melui "Better Than a Dream" w duecie z artystką.