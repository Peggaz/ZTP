Trudno wyobrazić sobie jesienne spacery czy wycieczkę na rowerze przy zmiennych warunkach atmosferycznych bez ochrony przed deszczem czy wiatrem. W takich sytuacjach przydaje się kurtka przeciwdeszczowa. Powinna być ona dopasowana do rodzaju uprawianej aktywności.

Kurtka przeciwdeszczowa to jedyna szansa na udany spacer, rowerową wycieczkę czy grzybobranie przy niesprzyjającej aurze. Jesienią jest to jeden z najczęściej wybieranych rodzajów okrycia wierzchniego. Przed zakupem warto pamiętać o tym, jakie czynniki mogą wpływać na jej jakość. Nie jest to przecież jeden z najtańszych zakupów, dlatego warto, żeby posłużył przez kilka sezonów.

Wybór kurtek przeciwdeszczowych jest bardzo bogaty. Przede wszystkim można dopasować je do każdego wieku i płci. Męskie kurtki przeciwdeszczowe mają zazwyczaj neutralną kolorystykę (czerń, grafit, szarości, odcienie zieleni) i krój dopasowany do męskiej sylwetki. Kurtki przeciwdeszczowe damskie często są taliowane i występują w znacznie szerszej gamie kolorystycznej. Dziecięce kurtki przeciwdeszczowe z kolei to cała gama barw i fasonów. Aby dzieci chętniej je zakładały, nierzadko znajdują się na nich postaci z kreskówek czy zwierzaki. Dobrze, gdy przeciwdeszczowe kurtki dla dzieci są lekkie i przewiewne.

Rodzaje kurtek przeciwdeszczowych
Kurtki przeciwdeszczowe dzieli się na kilka rodzajów. Najprostszymi i zarazem najtańszymi z nich są płaszcze foliowe. Na ogół są szczelne i nie przepuszczają wody. Są lekkie i bardzo łatwo je złożyć do plecaka czy podręcznej torby. Znacznie gorzej z ich wytrzymałością. Jeden płaszcz foliowy może posłużyć maksymalnie na kilka razy. Tego typu okrycia nie przepuszczają potu. Może być to mało komfortowe w parne, letnie i deszczowe dni, niemniej płaszcz wykonany z folii to dobre „koło ratunkowe” w nieprzewidzianych sytuacjach.

Kolejnym rodzajem kurtek na niepogodę są wiatrówki. Jak sama nazwa wskazuje, ich główną funkcją jest ochrona przed wiatrem. Są lekkie, często decydują się na nie biegacze, bardziej jednak nadają się na wiosenne spacery niż na górską wędrówkę. Inną możliwością ochrony przed trudnymi warunkami atmosferycznymi są peleryny turystyczne i poncza, które produkuje się głównie z nylonu i poliestru. Nie są one tak dopasowane do ciała jak wiatrówki czy klasyczne kurtki przeciwdeszczowe, przez co można czuć się w niej znacznie swobodniej. W porównaniu do wymienionych okryć wierzchnich peleryny i poncza mogą mieć lepszą cyrkulację powietrza.