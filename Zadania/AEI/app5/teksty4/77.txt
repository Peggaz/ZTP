Parasol ogrodowy
Duży parasol ogrodowy, który można umieścić na balkonie lub tarasie, daje przyjemny cień w upalne popołudnia. Nie zawsze wygląda on w ten sam sposób. Poszczególne modele różnią się od siebie wielkością. Dostępne są duże parasole ogrodowe o średnicy 5 m, można też dostać egzemplarze o średnicy 3–3,5 m. Na uwagę zasługuje materiał, z którego wykonana jest najważniejsza część parasola, czyli jego czasza. Najlepiej zaopatrzyć się w model zrobiony z grubo tkanej tkaniny, z jak najmniejszą liczbą szwów i łączeń. Taki parasol doskonale chroni przed słońcem, jest wytrzymały na uszkodzenia i łatwy w utrzymaniu czystości. Poszczególne modele mogą się od siebie różnić również materiałem, z którego powstaje stelaż takiego parasola. Dostępne są parasole metalowe, drewniane i z tworzywa sztucznego.

Wybierając do ogrodu osłonę przed letnim słońcem, należy pamiętać o podstawie unieruchamiającej parasol. Najmniejsze i tym samym najlżejsze modele mają lekką podstawę wykonaną z tworzywa sztucznego. Niestety bywa ona zawodna, nie chroni nawet przed lekkimi podmuchami wiatru. Najlepiej, gdy jest ona ciężka, wówczas jest w stanie poradzić sobie z niedużym wiatrem oraz letnim deszczem. Dużą popularnością cieszy się kamienna podstawa do parasola, jest ona skuteczna, elegancka w swojej prostocie, sprawdza się w ogrodach minimalistycznych. Inne opcje to podstawa granitowa i betonowa. Dzięki takiej różnorodności zarówno parasol, jak i podstawę bez trudu można dopasować do stylu, w jakim zaaranżowany jest ogród bądź balkon. Warto wspomnieć na temat kształtu parasola, że najbardziej popularne są modele okrągłe, w dużych ogrodach i na sporych tarasach królują wersje kwadratowe, a na niewielkich balkonach ustawiane są modele z jednej strony ścięte, które można dopasować do kształtu elewacji.

Dużo osób dysponujących własnym ogrodem, tarasem bądź balkonem decyduje się na zakup parasola ze stołem, w którym znajduje się miejsce na nogę parasola. Jest to rozwiązanie, które adresowane jest do miłośników biesiadowania na świeżym powietrzu. Parasol ze środkową nogą to nie jedyny możliwy wybór. Dostępne są również modele z nogą boczną, które nierzadko mają możliwość obrotu o 360 stopni. Bardzo ładnie prezentują się parasole o konstrukcji łamanej (model przegubowy) z przegubem w górnej części rurki stelaża. Oferują one bardzo szerokie możliwości ustawiania, nie muszą być ustawione centralnie, można je nachylać zgodnie z padającymi na użytkowników promieniami słońca.

Warto zwrócić uwagę na sposób otwierania parasola, niektóre z nich otwierają się jak manualne parasole przeciwdeszczowe, inne rozkładane są za pomocą specjalnego kołowrotka.

Ciekawą odmianą parasola ogrodowego jest parasol grzewczy, który wykorzystuje gaz (propan-butan) z butli umieszczonej w podstawie i tym samym ogrzewa powietrze na powierzchni nawet do kilku metrów.

