Rowery szosowe
Od A do Z projektowane z myślą o prędkości. Lekkość, wąskie opony z niskimi oporami toczenia oraz aerodynamiczna pozycja – tułów nisko, biodra i głowa wysoko – sprawiają, że energia wkładana w pedałowanie bardzo efektywnie przekłada się na szybkość jazdy.

Podróżowanie z prędkością 25 km/h nie stanowi większego problemu nawet dla początkujących kolarzy szosowych, a już po kilku miesiącach trenowania na liczniku często będzie pojawiać się 30 km/h lub nawet więcej.

Dlaczego warto?

Dynamika jazdy, długie treningi i dalekie dystanse – do wszystkiego tego najlepiej sprawdzają się rowery szosowe. Pozwalają także na szybkie przemieszczanie się po mieście lub pomiędzy nieodległymi miejscowościami. Co więcej, minimalistyczny design sprawia, że kolarzówki są najładniejszymi rowerami na rynku.

Jaki rower szosowy? Porady dla kolarzy i amatorów

Co należy mieć na uwadze?

Rowerem szosowym trudno cokolwiek przewieźć – do dyspozycji mamy jedynie opcję dołożenia niewielkich toreb (na kierownicę lub ramę, a także pod siodełko). Do przemieszczania się po mieście można ubrać także niewielki plecak. Oprócz tego pochylona pozycja może nie odpowiadać niektórym użytkownikom. W wielu przypadkach konieczny okazuje się bikefitting, a i on nie zawsze gwarantuje komfort.

 Rower gravel
Jest to, najprościej rzecz ujmując, szosówka z dużo szerszymi oponami, dodatkowymi miejscami na torby lub sakwy, a także nieco mniej agresywną pozycją. Traci przez to na dynamice, ale pozwala bez problemu zjechać poza utwardzony teren i zapewnia więcej komfortu.