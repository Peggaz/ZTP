Sporty wodne na desce
Wśród szczególnie lubianych, widowiskowych i dostarczających przeżyć sportów znajdują się sporty wodne na desce. Ich zalety są niezwykle liczne – rzeźbią sylwetkę, wzmacniają mięśnie i poprawiają równowagę. Od początku przygody w tymi sportami do malowniczego ślizgania się na falach w promieniach słońca prowadzi długa droga, pełna wysiłku i pracy! Wbrew pozorom, aby popływać na desce i nauczyć się podstaw nie trzeba wybierać się daleko. Sporty wodne w Polsce mają się coraz lepiej i coraz więcej powstaje miejsc, gdzie można je uprawiać.

Poniżej krótki przegląd najpopularniejszych sportów wodnych.

Surfing i windsurfing
Surfing to inaczej ślizg na specjalnej desce niesionej przez fale. Najczęściej uprawiany na wybrzeżach oceanów, gdzie fale osiągają odpowiednią wysokość i impet konieczne do niesienia deski. Surfing ma wiele różnych odmian. Jeśli do deski dodamy żagiel, dyscyplina zmieni się w windsurfing. Żagiel to dodatkowy "napęd", pozwalający nabrać wiatru i prędkości. To dyscyplina olimpijska, zaliczana do sportów żaglowych. W obrębie windsurfingu wymienia się liczne konkurencje polegające na osiąganiu największej prędkości lub wykonywaniu akrobacji na wodzie. Windsurfing wymaga nieco siły, wspaniale buduje mięśnie ramion. W Polsce można go uprawiać głównie na Helu, gdzie powstało wiele szkółek wprowadzających chętnych w tajniki tego emocjonującego sportu.