Na co zwrócić uwagę, kupując kurtkę przeciwdeszczową?
Wyróżnia się kilka czynników, które warto rozważyć przed kupnem kurtki przeciwdeszczowej. Są to:

wodoodporność i oddychalność – dobra kurtka musi „oddychać” i zabezpieczać przed deszczem. Często trudno znaleźć obie te cechy w jednym produkcie. Na kurtkach przeciwdeszczowych producent powinien umieścić informację o współczynniku wodoodporności. Jest on podawany w milimetrach słupa wody. Im ta wartość jest wyższa, tym okrycie skuteczniej chroni przed deszczem. Na deszcze o średnim natężeniu w zupełności wystarczy kurtka z oznaczeniem 5000 mm H20. Od kurtki przeciwdeszczowej do chodzenia po górach należy wymagać nieco więcej. W takim przypadku parametr ten powinien być dwa razy większy. Współczynnik oddychalności mówi o tym, ile wilgoci, w tym potu, może „przejść” przez materiał w ciągu 24 godzin. Jednostką jest gram/m2. Dobrej jakości kurtki powinny cechować się współczynnikiem oddychalności w okolicy 5000 g/m2. Te zabierane na górskie wyprawy – 10000 g/m2. Bardzo intensywne wspinaczki czy długodystansowe biegi wymagają znacznie wyższych parametrów, od 15000 do 20000 g/m2;
marka – nie da się ukryć, że im bardziej znana marka, tym lepsza jakość produktu. Nie warto zatem oszczędzać na odzieży, która może posłużyć przez wiele sezonów;
grubość kurtki – w praktyce wiadomo, że im lżejsza kurtka, tym lepiej. W zimniejsze dni znacznie lepszym pomysłem jest ubrać się w kilka warstw, niż nakładać na siebie jedną ciężką kurtkę.