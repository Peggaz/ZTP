Jak przechowywać świeże drożdże?
Świeże drożdże można przechowywać w lodówce do 10 dni, najlepiej owinięte w papier, folię lub wilgotną gazę. Drożdże, które nie nadają się już do użytku, to te które mają nieprzyjemny kwaśno-gorzki zapach, twardą i popękaną powierzchnię, albo są pokryte pleśnią. 
 
Sposobem na przechowywanie drożdży przez dłuższy czas jest mrożenie. Jeśli w najbliższym czasie nie planujemy pieczenia, warto je zamrozić, aby zachowały świeżość. Drożdże najlepiej przechowywać w zamrażarce podzielone na porcje po 25 g i zapakowane w folię lub woreczek strunowy. W ten sposób możemy przechowywać produkt nawet przez rok. 

Drożdże wyjęte z zamrażarki przed użyciem rozmrażamy w lodówce, lub gdy nie możemy długo czekać, wkładamy na kilka minut do ciepłej wody lub mleka.

świeże drożdże
fot. Adobe Stock
 
Drożdże - informacje ogólne
Drożdże są to jednokomórkowe grzyby z rodziny drożdżakowatych. Żyją one na podłożach, które zawierają cukry proste. Ponadto grzyby te przeprowadzają fermentację alkoholową i przeważnie nie potrzebują do tego tlenu. 
 
Wyróżniamy następujące rodzaje drożdży:
 
- kefirowe
- winne
- piwne
- piekarskie

Drożdże, których używamy w kuchni to drożdże piekarskie. W procesie suszenia drożdży piekarskich powstają drożdże suszone instant, które są chętnie używane do domowych wypieków.    