Artur Rojek, Daria Zawiałow, Król, Krzysztof Zalewski, Kortez, Sanah, Ralph Kaminski, Taco Hemingway i Vito Bambino - to właśnie ci artyści wystąpią gościnnie na czerwcowych koncertach Dawida Podsiadło.

Przekładane z powodu pandemii COVID-19 Artysta zagra w trzech terminach:

4 czerwca w Polsat Plus Arena Gdańsk,
18 czerwca w Tarczyński Arena Wrocław,
25 czerwca na Stadionie Śląskim w Chorzowie.
Jednym ze wspaniałych pomysłów jakie mamy, które mają sprawić żebyście się uśmiechali szeroko są zaproszeni na te nasze stadionowe koncerty goście - mówi Dawid Podsiadło, dodając: - Kto gdzie będzie kiedy?! To już słodka tajemnica, ale gwarantuję, że pojawienie się każdego z tych wspaniałych artystów na scenie zapewni nam wszystkim chwile wyjątkowe.

By zachować element niespodzianki nie jest podane, na którym koncercie będzie można spodziewać się danego gościa.

Wszystkie dotychczas zakupione bilety zachowują ważność i ich posiadacze będą mogli swobodnie uczestniczyć w koncertach w nowych terminach. Koncerty w Gdańsku i Wrocławiu są całkowicie wyprzedane - bilety sprzedały się w ciągu jednego dnia. Można nabyć ostatnie bilety na Stadion Śląski w Chorzowie -  największy koncert w dotychczasowej karierze Dawida, zaplanowany dla prawie 60 tysięcy osób.

Bilety do na bycia TUTAJ.

Partnerami koncertów są: Polsat Plus Arena Gdańsk, Tarczyński Arena Wrocław, Stadion Śląski, Miasto Gdańsk, Miasto Wrocław, Strefa Kultury Wrocław oraz Saur Neptun Gdańsk. 