Prońko nie zna się na współczesnej muzyce? Miażdży Dawida Podsiadło 

Krystyna Prońko nie rozumie fenomenu Dawida Podsiadło. Wokalistka ma nie najlepsze zdanie o umiejętnościach jednego z największych polskich gwiazdorów. Nie szczędziła młodszemu koledze gorzkich słów. 

Dawid Podsiadło to jeden z najpopularniejszych wokalistów w Polsce, zdaniem wielu osób prawdziwy artysta, który pokazał, że ambitna muzyka nadal może w naszym kraju osiągnąć komercyjny sukces. Zdobywca dwunastu Fryderyków zachwyca słuchaczy oryginalną barwą głosu i muzyczną wrażliwością. Niestety, nie udało mu się podbić serca Krystyny Prońko. Gwiazda znana z takich przebojów jak "Jesteś lekiem na całe zło" czy "Psalm stojących w kolejce" nie rozumie fenomenu Dawida i nie szczędziła młodszemu koledze słów krytyki. 

Krystyna Prońko krytykuje Dawida Podsiadło i zachwyca się Edytą Górniak
Krystyna Prońko w rozmowie z Kubą Wojewódzkim i Piotrem Kędzierskim przyznała, że wielu popularnych artystów nie wzbudza w niej zachwytu. Jednym z nich jest Dawid Podsiadło, który w jej opinii nie grzeszy wokalnymi umiejętnościami, choć jest przyzwoitym tekściarzem. Zapytana, czy wokalista jest zjawiskiem muzycznym, czy socjologicznym odpowiedziała:

- Socjologiczno-psychologiczne na pierwszym miejscu, a dopiero potem muzyczne. Dawid pisze bardzo dobre teksty, ale do muzyki bym się czepiła. Zresztą nie tylko do niego. On warunki wokalne ma raczej cienkie. Przede wszystkim ma bardzo źle brzmiący wokal - oceniła surowo dawna gwiazda estrady. 
