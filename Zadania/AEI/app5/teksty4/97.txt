W co się ubrać do teatru? Stylizacje dla kobiet
W kwestii odpowiedniego ubioru do teatru panie stoją przed nieco większym wyzwaniem niż panowie. Jeżeli wybierasz się na ważny spektakl, możesz zdecydować się na klasyczną sukienkę koktajlową w wersji midi lub maxi. Zwróć uwagę na to, aby nie była uszyta z materiału w jaskrawym kolorze – o wiele lepiej sprawdzą się stonowane i ciemne barwy, np. czerń, bordo, fiolet, szmaragd lub granat. Tkanina może jednak lekko połyskiwać, a nawet być obszyta cekinami. Przygotowując stylizację, nie zapomnij o zakryciu ramion, np. za pomocą żakietu, bolerka, etoli albo ozdobnego szala. Zarówno sukienkę, jak i inne elementy garderoby kupisz w sklepach ASOS i Bonprix.

Zastanawiasz się, jak ubrać się do teatru, gdy wybierasz się na luźniejszy spektakl? Pamiętaj, że w tym przypadku możesz zdecydować się na nieco mniej elegancki strój. Jeśli zaś chodzi o kolorystykę, to nic nie stoi na przeszkodzie, abyś wybrała ubrania o jasnych barwach. Nie musisz się obawiać, że ktoś potraktuje to jako modowe faux pas.

Dobrym rozwiązaniem jest np. jednolita spódnica midi o prostym kroju lub lekko rozkloszowana. Możesz do niej dopasować bluzkę albo koszulę wykonaną z szyfonu, jedwabiu lub wiskozy i ozdobioną kokardą. Inny pomysł to spodnie cygaretki, które również są bardzo stylowe. Doskonale pasuje do nich koszula z bufiastymi rękawami lub przewiązywana z boku szarfą. Ciekawą alternatywą dla powyższych stylizacji jest elegancki kombinezon. Tego typu modne kreacje w stylu smart casual dostaniesz w sklepach Orsay oraz About You.

Dopełnieniem każdego stroju do teatru są odpowiednie buty. Powinny być pełne – w przypadku takiej stylizacji odkryte palce czy pięty nie prezentują się zbyt elegancko. Najlepiej wybierz szpilki lub czółenka w jednolitym kolorze, dopasowanym do odcienia twojej kreacji. Jeżeli jednak nie jesteś miłośniczką takich butów, możesz zdecydować się na płaskie obuwie, np. baleriny, mokasyny, a jeśli założysz spodnie cygaretki – oksfordy. Szeroki wybór eleganckich butów w różnych fasonach znajdziesz w sklepie CCC.

Wybierając strój do teatru, nie można pominąć modnych, a zarazem klasycznych dodatków. W przypadku większych wyjść zdecyduj się na wytworną biżuterię, np. bogato zdobione kolczyki, dużą kolię lub stylową bransoletkę. Przygotowując się do mniej oficjalnego przedstawienia, postaw na minimalizm. Bez względu na to, jaki styl preferujesz, zjawiskowe ozdoby kupisz w renomowanych salonach jubilerskich, takich jak W.Kruk czy Swarovski.

Elegancka stylizacja do teatru nie obejdzie się też bez małej torebki na ramię lub klasycznej kopertówki. W sklepie Wittchen możesz wybierać spośród wielu modeli dostępnych w rozmaitych wersjach kolorystycznych.

