Wykonanie portfela i jego jakość
Kolejną kwestią jest jakość wykonania portfela. Chodzi głównie o szwy i spasowanie elementów. Szwy w portfelu muszą być mocne, najlepiej wykonane przy użyciu specjalnych, wytrzymałych nici. Warto też zwrócić uwagę na to, czy są one równe, gdyż wpływa to znacząco na estetykę całego produktu, szczególnie gdy szwy są wykonywane ręcznie lub kontrastową nicią i mają stanowić ozdobny detal portfela czy portmonetki.

Ważne są też funkcjonalność i rozmiar. Przed wyborem portfela warto zastanowić się, co będziemy w nim trzymać i jak często z niego korzystać, a także czy będzie to portfel codzienny, czy tylko do okazjonalnego użytkowania. Dobrze jest też sprawdzić wymiary torebki, w jakiej będzie noszony portfel. Damski mały portfel czy portmonetka bez przegródek to dobre rozwiązanie do niewielkich torebek. Najczęściej wybierane są one na spacery czy wakacyjne wyjazdy. Portmonetki damskie o niewielkich wymiarach są również często wybierane do kopertówek czy listonoszek.

Z kolei duży portfel damski to doskonałe rozwiązanie na co dzień. Taki portfel powinien posiadać wygodne zapięcie, np. na napę czy magnez, bądź wytrzymały suwak. W środku powinny znajdować się osobne przegródki na dokumenty, banknoty oraz karty płatnicze. Na monety powinna być wydzielona osobna spora zapinana kieszonka. Jej zamknięcie powinno być na tyle mocne, by nie otwierało się samoistnie.

Większe portfele mają również specjalne przegródki na zdjęcia lub wmontowane w klapkę lusterko, co również ma znaczenie dla kobiet, które szukają praktycznych rozwiązań ułatwiających im codzienne funkcjonowanie.

