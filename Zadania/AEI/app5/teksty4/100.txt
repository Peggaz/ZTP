Żwirek do kuwety – jaki wybrać?
Obecnie na rynku dostępnych jest wiele różnych rodzajów żwirku i większość z nich znacznie ułatwia utrzymanie czystości w kuwecie. Żwirek możesz kupić w sklepie stacjonarnym Maxi Zoo bądź online na stronie, zyskując przy tym dodatkowe punkty PAYBACK. Im większe zakupy zrobisz, tym więcej punktów zyskasz. Z kolei większy zapas żwirku nie tylko wystarczy na dłużej, ale będzie również bardziej ekonomicznym rozwiązaniem – nawet jeśli wybierzesz droższy, ekologiczny produkt.

Najpopularniejszą i najtańszą opcją jest żwirek niezbrylający się, który dobrze radzi sobie z pochłanianiem wilgoci, jednak dość mocno kurzy się przy zakopywaniu, co może niekorzystnie wpływać na drogi oddechowych pupila. Kuweta z takim żwirkiem wymaga także częstszego mycia i całkowitej wymiany zawartości.

Zupełnie innym produktem jest mineralny żwirek zbrylający się, który po kontakcie z kocim moczem tworzy posklejaną kulkę, łatwo usuwalną przy pomocy łopatki. Dzięki temu możesz znacznie wydłużyć czas między myciem i koniecznością całkowitej wymiany zawartości kuwety.

Jeśli rozważasz zakup ekologicznego wypełnienia do kuwety, przyjrzyj się żwirkowi roślinnemu, który jest całkowicie biodegradowalny i można wykorzystać go na kompost (oczywiście po usunięciu z niego odchodów). Niezwykle łatwe jest również czyszczenie kuwety z takim żwirkiem – wystarczy, że spłuczesz nieczystości w toalecie. Po kontakcie z wodą żwirek powinien się całkowicie rozpuścić. Taki produkt wykonuje się z naturalnych surowców np. drewna czy włókien roślinnych. Możesz zakupić go w dwóch wariantach: zbrylającym i niezbrylającym się.