Dawid Podsiadło - polski piosenkarz, autor tekstów,kompozytor,multiinstrumentalista (gra między innymi na gitarze,instrumentach klawiszowych,puzonie ,cymbałkach czy ukulele) oraz wokalista polskiego zespołu Curly Heads. Urodził się 23 maja 1993 r. w Dąbrowie Górniczej, gdzie ukończył szkołę muzyczną I stopnia w klasie puzonu i liceum ogólnokształcące. W 2012 r. zwyciężył w telewizyjnym konkursie „X Factor”.

W maju 2013 r. ukazał się jego debiutancki album „Comfort and Happiness”, bardzo dobrze przyjęty zarówno przez publiczność (potrójna platynowa płyta), jak i krytyków. 26 listopada ukazała się reedycja płyty, promowana singlem "Powiedz mi, że nie chcesz".

We wrześniu został nominowany do nagrody MTV Europe Music Awards 2013 w kategorii Najlepszy polski wykonawca. W październiku 2013 otrzymał nagrodę dla Gwiazdy Roku w plebiscycie Glam Awards 2013. Został także laureatem nagrody "Mateusz" radiowej Trójki.

Jego inspiracje muzyczne to: Katie Melua, The Head and The Heart, Queen, Julian Casablancas, The Strokes, Arctic Monkeys, Coldplay, The Fray, Civil Twilight, John Legend. 