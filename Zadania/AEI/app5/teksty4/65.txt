Kitesurfing
Kitesurfing to rosnąca w popularność odmiana surfingu, w której rolę napędu zamiast żagla pełni latawiec - paralotnia (kite). Ta dyscyplina wymaga nie tyle wysokich fal, co wiatru. Zalicza się do sportów ekstremalnych. Można ją uprawiać przy niemal każdej pogodzie. Kitesurfing uprawia się nie tylko w akwenach morskich - niektórzy z powodzeniem wskakują na deskę na jeziorze, o ile sprzyja wiatr. To popularny sport w dolinach Alp, w okolicach Tyrolu, ale także coraz częściej nad polskim Bałtykiem.

 

Wakeboarding
Coraz częściej zainteresowaniem amatorów wodnych sportów cieszy się wakeboarding, sport wymagający użycia motorówki jako napędu. Specjalnie skonstruowana i przystosowana łódź ciągnie za sobą linę, której trzyma się osoba na desce. Sportu można spróbować w wakeparkach, znajdujących się w okolicy każdego dużego miasta. Zamiast łodzi linę ciągnie tam specjalny wyciąg. Uprawianie wakeboardingu wymaga dużej koordynacji ruchowej, siły, kontroli własnego ciała oraz umiejętności wykorzystania generowanej przez łódź fali. Wakeboarding dla zaawansowanych zawiera też elementy akrobacji i wyskoki ponad wodę.