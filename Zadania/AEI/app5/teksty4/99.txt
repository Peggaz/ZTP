Kuweta otwarta
Otwarta kuweta dla kota to najtańszy, podstawowy rodzaj zwierzęcej toalety. Zazwyczaj wykonana jest z plastiku i występuje w wielu różnych kolorach. Jest łatwo dostępna we wszystkich sklepach zoologicznych. Dużą wadą takiego rozwiązania jest jednak nieprzyjemny zapach, który szybko rozprzestrzenia się po wszystkich pomieszczeniach. Ponadto kiedy kot wychodzi z kuwety żwirek wysypuje się z niej, zalegając dookoła . W Maxi Zoo dostępne są specjalne maty, które zatrzymują żwirek, dzięki czemu nie jest on roznoszony po całym pomieszczeniu.

Kuweta zakryta
Wygląda praktycznie tak samo jak kuweta otwarta, jednak posiada dodatkowe ścianki boczne i zadaszenie. Ona również wykonana jest z plastiku i zazwyczaj ma kształt prostokąta. W sprzedaży dostępne są zarówno modele z drzwiczkami, które odgradzają zawartość kuwety i nieprzyjemny zapach od reszty mieszkania, jak i kuwety bez drzwi. Nie wszystkie koty chętnie korzystają z takiej toalety – kuwety zakryte mogą wzbudzać w nich strach ze względu na drzwi zamykające się po wejściu do środka.


Kuweta samoczyszcząca z podwójnym dnem
Jest to jeden z najdroższych modeli kuwety, jednak bardzo wygodny w użyciu. Zwierzę z pewnością chętnie z niego skorzysta, a ty szybko sprzątniesz pozostawioną przez nie zawartość bez konieczności używania łopatki. Kuweta samoczyszcząca składa się z obudowy oraz dodatkowej wkładki zamontowanej na dole, którą wystarczy wyciągnąć, aby oddzielić nieczystości od żwirku. Kuweta z podwójnym dnem jest najczęściej kuwetą otwartą, jednak możesz znaleźć również modele zamykane.

Kuweta z filtrem węglowym
To dobre rozwiązanie dla właścicieli pupili, którzy są szczególnie wrażliwi na zapachy. Kuweta z filtrem węglowym świetnie sprawdzi się w łazienkach, w których nie ma okien oraz w sytuacjach, kiedy kocia toaleta musi znaleźć się w miejscu widocznym, w którym często przebywają ludzie. Niestety jest to opcja dość kosztowna – filtr węglowy ma swój termin przydatności i wymaga regularnej wymiany.