Skąd wzięła się nazwa szarlotki?

Nazwa szarlotki pochodzi od żeńskiego imienia Charlotta, które nosiła cesarzowa Rosji, żona cara Mikołaja I. Aleksandra Fiodorowna znana jako Charlotta Pruska była córką króla Prus Fryderyka Wilhelma III.

Zobacz film: Klasyczna szarlotka
Słynne od tamtej pory ciasto o nazwie szarlotka przygotował francuski cukiernik Marie-Antoine Carême. Wypiek o nazwie charlotte russe powstał specjalnie dla cara Aleksandra I, którego szwagierką była wspomniana Charlotta Pruska.

Warto wiedzieć, że sam cukiernik uważany jest także za twórcę przepisu na eklera oraz pomysłodawcę słowa majonez.
Czym różni się szarlotka od jabłecznika?

Wiele osób mylnie określa szarlotkę mianem jabłecznika i odwrotnie. Szarlotka to ciasto kruche lub półkruche, którego nadzienie stanowią jabłka, ale kiedyś do przygotowania szarlotki równie dobrze można było wykorzystać gruszki, morele czy brzoskwinie. Co więcej, wybór i przygotowanie odpowiednich owoców nie pozostaje bez znaczenia dla smaku samej szarlotki. Zobacz: Jak przygotować jabłka do szarlotki?

Smak jabłek w tradycyjnej szarlotce podkreślają odpowiednie przyprawy korzenne: cynamon oraz goździki.

Jabłecznik, w odróżnieniu od szarlotki, może być przygotowany na dowolnym rodzaju ciasta, np. drożdżowym, francuskim lub na biszkopcie.