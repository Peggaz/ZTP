Tymi piosenkami Dawid Podsiadło podbił serca swoich fanów
Pierwszy polski artysta, który sam wyprzedał cały Stadion Narodowy w nieco ponad 24 godziny. Jak wygląda jego twórczość na przestrzeni lat? Oto zestawienie najpopularniejszych piosenek polskiego artysty, który parę tygodni temu rozpoczął kolejną trasę koncertową „PostProdukcja Tour”.

„Nieznajomy”
Absolutnie najpopularniejsza i najpiękniejsza piosenka Dawida Podsiadło. Doczekała się niesamowitego wykonania na pełnym PGE Narodowym i zyskała drugą odsłonę, która jest jeszcze bardziej emocjonalna niż wersja studyjna utworu. „Nieznajomy” jest o kimś, kto tak bardzo pragnął szczęścia, że w końcu zgubił samego siebie i zaczął się okłamywać.

„Trójkąty i kwadraty”
Wydana w 2013 roku piosenka z płyty „Comfort and Happiness”, która była debiutanckim albumem Dawida Podsiadło, otrzymała Fryderyka za „Utwór roku”. Utwór, mimo że ma już 9 lat to wciąż nie traci na popularności. Doczekał się nawet remake’u i został zagrany w wersji akustycznej, w ramach występów „Leśna muzyka”.

„Małomiasteczkowy”
Wydany w 2018 roku utwór „Małomiasteczkowy” z albumu o tym samym tytule, zyskał ogromną popularność i jest obecnie jednym z najbardziej popularnych utworów Dawida Podsiadło. Piosenka otrzymała nominacje do Fryderyków za najlepszy utwór roku oraz do nagrody od publiczności do „Przebój roku”, oraz „teledysk roku”.

„W Dobrą Stronę”
Piosenka z płyty „Annoyance and Disappointment” drugiego solowego albumu artysty powstała w 2015 roku. Utwór Otrzymał Fryderyka za „Teledysk roku”. Piosenka nawiązywała do wydarzeń z tamtych lat.

„Najnowszy Klip”
Wydana w 2019 roku piosenka „Najnowszy Klip” to piosenka stworzona w celu promocji filmu „(nie)znajomi”. Powstał on w 2019 roku i był polskim remakiem włoskiego filmu„Dobrze się kłamie w miłym towarzystwie” Paola Genovese. Klip został stworzony z aktorami, którzy grali w filmie. Sam utwór również dostał nagrodę publiczności za „Przebój roku”.