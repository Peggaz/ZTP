Kwiaty doniczkowe to prawdziwi sprzymierzeńcy w walce o czyste powietrze w mieszkaniu. Ta roślina ma jednak więcej zalet. Poznaj skrzydłokwiat. Skrzydłokwiat to roślina, która ma prawdziwe supermoce. Kwiatek pochodzi z Ameryki Środkowej i Południowej. Tworzy kępy długich, ciemnozielonych liści o błyszczącej powierzchni. W momencie kwitnienia na strzelistych pędach pojawiają się białe kwiaty o delikatnym zapachu, kształtem przypominające skrzydła. Roślina może kwitnąć nawet cały rok. Jest niewymagająca w hodowli, więc mogą ja kupić nawet osoby, które dopiero zaczynają przygodę z uprawą roślin. Ustaw doniczkę ze skrzydłokwiatem w ciepłym, ale nie bezpośrednio nasłonecznionym miejscu. Latem temperatura stanowiska powinna utrzymywać się w granicach 18-22 st C, zimą 16-18 st C. Pamiętaj, żeby regularnie zraszać roślinę, skrzydłokwiat uwielbia wilgoć. Kwiat należy przesadzać raz w roku na wiosnę. Zapomnisz podlać kwiatki, skrzydłokwiat ci to wybaczy, ta roślina dobrze znosi chwilowe przesuszenie. Skrzydłokwiat to roślina, która odpowiednio zaopiekowana, potrafi się wspaniale rozrosnąć. Może osiągnąć nawet metr wysokości i kwitnąć przez większą część roku. Takie rośliny, wg zasad feng shui, produkują najwięcej tzw. energii chi, a to oznacza, że poprawiają nastrój i zwiększają kreatywność. W naszym mieszkaniu jest mnóstwo toksyn. Szkodliwe składniki znajdują się nie tylko w chemicznych środkach czystości, ale także w kosmetykach, sprzętach RTV, czy nawet meblach. Skrzydłokwiat ma zdolność pochłaniania aż pięciu groźnych związków: formaldehydu, benzenu, ksylenu, trichloroetenu i czadu. Ochrona przed promieniowaniem. Pracujesz z domu? Ustaw skrzydłokwiat obok komputera. Kwiatek wchłonie promieniowanie, a dodatkowo zrelaksuje zmęczone niebieskim światłem oczy. Nawilżacz powietrza. Masz suchą skórę? Czujesz dyskomfort przy oddychaniu? Ustaw w pokoju dziennym kilka doniczek ze skrzydłokwiatem. Roślina nawilży powietrze, a ty poczujesz ulgę. Pamiętaj, żeby regularnie usuwać kurz z jej listków.