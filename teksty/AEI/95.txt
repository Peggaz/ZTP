Działa toksycznie. Pod żadnym pozorem nie kupuj musztardy z tym składnikiem. Wielkimi krokami zbliża się majówka i początek sezonu grillowego. Dowiedz się, jaką musztardę najlepiej wybrać, żeby była nie tylko pyszna, ale także zdrowa. Musztarda świetnie sprawdza jako dodatek do dań mięsnych, a szczególnie do grillowanej kiełbasy lub tej pieczonej na ognisku. Poza walorami smakowymi, kolejną zaletą musztardy jest mała zawartość kalorii i niski indeks glikemiczny. Zawiera ona także cenne pierwiastki i glukozynolany, które zmniejszają ryzyko rozwoju nowotworów. Wybierając musztardę należy jednak przeczytać dokładnie etykietę i sprawdzić, czy nie zawiera konserwantów. Jeżeli produkt będzie miał w składzie siarczany i ich związki oznaczone symbolami E220-E227 to lepiej odstawić go z powrotem na półkę. Na symbol E 200 powinni uważać głównie astmatycy, ponieważ ta substancja może spowodować u nich trudności z oddychaniem. Musztarda może zawierać także szkodliwą tartazynę ukrytą pod symbolem E102. Jest to barwnik, którego nadmiar jest również szczególnie niebezpieczny dla osób chorych na astmę. Poza tym ta substancja może powodować wysypkę lub nerwowość. To jaką musztardę wybrać? W składzie tej przyprawy często występuje barwnik naturalny jakim jest kurkuma. Ma ona właściwości przeciwbakteryjne, rozkurczające i wspomaga proces trawienia. Najzdrowszym rodzajem musztardy jest musztarda Dijon, ponieważ ma niską zawartość cukru i soli. Ta musztarda jest bardzo popularna we Francji. Produkuje się ją z brązowej gorczycy i octu winnego, moszczu winnego lub wina. Z kolei najchętniej wybieranym produktem przez Polaków jest musztarda sarepska. Tę musztardę produkuje się z ziaren gorczycy sarepskiej i ma ona niezbyt ostry smak. Z kolei bardziej ostra jest musztarda rosyjska przyrządzana jest z czarnej odmiany gorczycy, której ziarna są grubo mielone. Ci którzy również lubią ostry smak oraz całe ziarna gorczycy na pewno wybiorą musztardę francuską. Jeśli ktoś preferuje jednak łagodniejszy smak z pewnością sięgnie po musztardę stołową albo kremską, które wytwarza się z drobno zmielonych nasion gorczycy. Wybór musztard w sklepach jest bardzo szeroki i wiele zależy od preferencji smakowych. Niezależnie czy lubimy ostry czy łagodny smak potraw, warto zawsze czytać skład na etykiecie i pamiętać, że im jest on krótszy tym lepiej dla naszego zdrowia.