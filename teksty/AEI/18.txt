Algorytmy genetyczne są dość łatwe do implementacji, lecz ich zachowanie jest trudne
do wytłumaczenia, dlaczego prowadzą one tak często do sukcesu w generowaniu
rozwiązań o wysokim dopasowaniu. Hipoteza Bloków Budujących (BBH) składa się
z:
Opisu mechanizmu adaptacji realizowanego poprzez rekombinację "bloków budujących", niskiego rzędu, o niewielkiej długości definiującej schematów o wysokim,
średnim dopasowaniu.
Hipotezy, że algorytm genetyczny realizuje adaptację przez pośrednie i efektywne wykorzystanie tych abstrakcyjnych mechanizmów adaptacji [30]. Krótkie
niskiego rzędu o wysokim dostosowaniu schematy są próbkowane i zachowywane
z ciągami o potencjalnie wyższym dopasowaniu w procesie selekcji. W ten
sposób przez przetwarzanie poszczególnych schematów (bloków budujących)
redukujemy złożoność naszego zadania, poprzez tworzenie ciągów o wysokiej
częstości pojawiania się, tworzymy coraz lepsze ciągi (rozwiązania ) spośród
najlepszych rozwiązań cząstkowych w poprzednich próbkach [89, 66, 44].
Hipoteza Bloków Budujących była też ostro krytykowana ze względu na brak
teoretycznych analiz i uzasadnień oraz wyników eksperymentalnych potwierdzających ją.Z teoretycznego punktu widzenia wiele wypowiedzi o Hipotezie Bloków Budujących nie ma podstaw teoretycznych, a w wielu wypadkach są one po prostu niespójne.
Z eksperymentalnych danych wynika, że krzyżowanie jednostajne przewyższa krzyżowanie jedno i dwupunktowe dla wielu funkcji dopasowania badanych przez Syswerda
[95]. Podsumowując te uwagi, Fogel stwierdził: "ogólnie, krzyżowanie jednostajne
generuje lepsze zachowanie aniżeli krzyżowanie dwupunktowe, które z kolei jest lepsze
od jednopunktowego. Wynik ten zaprzecza Hipotezie Bloków Budujących, ponieważ
krzyżowanie jednostajne w sposób maksymalny niszczy schematy.
