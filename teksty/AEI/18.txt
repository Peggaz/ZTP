Uczenie maszynowe a głębokie uczenie a sieci neuronowe
Ponieważ terminy „głębokie uczenie” i „uczenie maszynowe” są zwykle używane zamiennie, warto zwrócić uwagę na drobne dzielące je różnice. Uczenie maszynowe, głębokie uczenie i sieci neuronowe są poddziedzinami sztucznej inteligencji. Dokładniej mówiąc — głębokie uczenie jednak stanowi poddziedzinę uczenia maszynowego, a sieci neuronowe są poddziedziną głębokiego uczenia.

Różnica między uczeniem głębokim a maszynowym polega na sposobie, w jaki każdy algorytm się uczy. Głębokie uczenie automatyzuje znaczny zakres procesu ekstrakcji cech, eliminując część wymaganej ręcznej interwencji człowieka i umożliwiając wykorzystanie większych zestawów danych. O głębokim uczeniu można myśleć jako o „skalowalnym uczeniu maszynowym”, jak zauważył Lex Fridman w wykładzie z MIT (00:30) (odsyłacz prowadzi poza serwis IBM). Klasyczne, tj. „niegłębokie" uczenie maszynowe jest bardziej zależne od interwencji człowieka. Eksperci określają zestaw cech, aby zrozumieć różnice między danymi wejściowymi. Zwykle do uczenia wymagane są bardziej ustrukturyzowane dane.