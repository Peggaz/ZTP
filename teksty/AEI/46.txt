Jak widać, możliwości wykorzystania algorytmów ewolucyjnych, w tym algorytmów genetycznych, są bardzo szerokie. Składa się na to m.in. prostota pojęciowa
tych algorytmów. Cechą charakterystyczną tych algorytmów jest także to, że poszukując rozwiązania wychodzą z określonej populacji, a nie z jednego punktu, jak to
się dzieje w przypadku tradycyjnych metod, a także to, że korzystają z funkcji celu,
a nie jej pochodnych [3].
Algorytmy genetyczne znajdują zastosowanie wszędzie tam, gdzie użycie powszechnych metod analitycznej i enumcracyjnej jest niepraktyczne np. ze względu
na długi czas obliczeń bądź też zbyt trudnych do spełnienia założeń. Tak więc algorytm genetyczny jest metodą optymalizacji globalnej łatwą do implementacji w szerokiej gamie problemów.