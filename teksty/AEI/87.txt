Żołnierze zakładają odrzutowy kombinezon i latają jak bohaterowie kreskówek. Jet Suit odnosi sukcesy

MACIEJ GAJEWSKI
12 STYCZNIA 2022
Wynalazek firmy Gravity Industries to obietnica znacznego zwiększenia efektywności piechoty i ratowników. Jet Suit działa tak, jak jego nazwa sugeruje. To wyposażony w silniki odrzutowe kombinezon, który pozwala użytkownikowi na błyskawiczne przemieszczanie się z miejsca na miejsce, w tym te trudno dostępne.

Jet Suit był już testowany przez brytyjskie służby ratownicze, a także przez piechotę morską Wielkiej Brytanii. W obu przypadkach testy zakończyły się niemałym sukcesem. Nie dziwią więc kolejne, tym razem przeprowadzone przez NATO, w ramach ćwiczeń Mountain Warfare Rescue, czyli ratownictwa górskiego w warunkach wojennych.
Kombinezon od Gravity Indrustries wyposażony jest w pięć silników z turbinami gazowymi, o łącznej mocy ponad 1000 KM i ciągu 144 kg. Ma całkowity zasięg około 5 km, ale musi być użytkowany z przerwami. Pojedynczy lot powinien trwać od jednej do trzech minut, maksymalnie do czterech w razie sytuacji awaryjnej. Mimo tego ograniczenia pilot Jet Suita może się rozpędzić do 80 km/godz. i wznieść się na pułap 3658 m. A więc pozwala na błyskawiczne wzniesienie się na skalne półki w górach i łatwe na nich lądowanie.

Jet Suit w teorii idealny do górskich misji ratowniczych. Co wykazała praktyka?
Wynalazek Gravity Industries był wykorzystany w przeprowadzonych na terenie Słowenii ćwiczeń NATO. W testach uczestniczył pracownik firmy, który jest też jej założycielem i który pełnił rolę pilota Jet Suita. Podczas symulowanej akcji ratunkowej bez trudu dostarczył osocze do rannego żołnierza czekającego na pomoc w jednym z górskich wąwozów.

Jet Suit spełnia pokładane w nim obietnice, ale część ekspertów jest nastawiona sceptycznie. Szacowane ceny kombinezonu i koszt wyszkolenia jego pilota nie zostały podane do publicznej wiadomości. Można jednak założyć z dużą dozą prawdopodobieństwa, że te są istotnie wyższe od ceny bezzałogowego drona i kosztu wyszkolenia jego operatora. Jest Suit, mimo iż działa, może więc nigdy nie trafić do wyposażenia sił NATO. Może się bowiem okazać zupełnie nieopłacalny.