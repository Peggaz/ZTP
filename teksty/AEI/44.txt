Czym jest ewolucja? Chyba najlepiej określą to słowa Karola Darwina: „Jakże
zajmujące jest spoglądać na gęsto zarośnięte wybrzeże pokryte roślinami należącymi do różnych gatunków, ze śpiewającym ptactwem w gąszczach, z krążącymi
w powietrzu owadami, z drążącymi mokrą glebę robakami i patrzeć na te wszystkie
tak dziwnie zbudowane formy, tak różne i w tak złożony sposób od siebie zależne.
Pomyśleć, że powstały one na skutek praw wciąż jeszcze wokół nas działających.
Prawami tymi w najszerszym znaczeniu są: wzrost i rozmnażanie, zawarta prawie
w pojęciu rozmnażania dziedziczność, zmienność pod bezpośrednim i pośrednim wpływem zewnętrznych warunków życia oraz używanie i nieużywanie narządów do
walki o byt i w konsekwencji do doboru naturalnego, który ze swej strony prowadzi
do rozbieżności cech i wymierania form mniej udoskonalonych. Tak więc z walki
w przyrodzie, z głodu i śmierci bezpośrednio wynika najwznioślejsze zjawisko, jakie
możemy pojąć, a mianowicie powstawanie wyższych form zwierzęcych. Wzniosły
zaiste jest to pogląd, że Stwórca natchnął życiem kilka form lub jedną tylko, i że gdy
planeta nasza, podlegając ścisłym prawom ciążenia, dokonywała swych obrotów,
z tak prostego początku zdołał się rozwinąć i wciąż jeszcze rozwija nieskończony
szereg form najpiękniejszych i najbardziej godnych podziwu” [11]. Tymi słowami
kończy się opracowanie pt. O powstawaniu gatunków, ogłoszone w roku 1859,
w którym Karol Darwin przedstawił teorię ewolucji przez dobór naturalny. Teoria
ta stanowi źródło do naśladowania przy rozstrzyganiu problemów w różnych dziedzinach nauki. Należy podkreślić, że na mechanizmach ewolucji (np. selekcji, krzyżowaniu, mutacji i reprodukcji) oparte są algorytmy ewolucyjne.
Algorytmami ewolucyjnymi nazywamy techniki przeszukiwania przestrzeni rozwiązań, rozwijane przez kilku dziesięcioleci. Najpopularniejsze z nich to: algorytmy
genetyczne, stworzone przez Johna Hollanda [4] w Stanach Zjednoczonych Ameryki Północnej, spopularyzowane przez Davida Goldberga [3], a także programowanie genetyczne, rozwijane przez Johna Kozę [7]. Kolejne dwie techniki to programowanie ewolucyjne, nad którym pracował Lawrence Fogel [2] oraz strategie
ewolucyjne, którymi zajmowali się Ingo Rechenberg [15] i Hans-Paul Schwęfel [16].
Aby móc swobodnie mówić o algorytmach ewolucyjnych, należy przyswoić sobie wiedzę na temat terminologii zaczerpniętej z genetyki. Do pojęć tych należą
m.in. chromosom, który jest ciągiem uporządkowanych jednostek elementarnych
zwanych genami. Zespół chromosomów to genotyp, z kolei jego niezakodowany
odpowiednik to fenotyp. Wartość genu to po prostu allel, a jego miejsce położenia
w chromosomie to locus. Przestrzeń, w której działa algorytm nazywana jest populacją i składa się z osobników, których cechy określone są poprzez zapis w postaci
genotypu. Aby wszystko było zgodne z teorią ewolucji, potrzebny jest jeszcze element, który pozwoli na określenie stopnia przystosowania osobników, co w dalszym etapie pozwoli na przetrwanie lepiej przystosowanych i tym samym wyeliminowanie słabszych jednostek. Kolejne pokolenia osobników powstają dzięki selekcji,
krzyżowaniu oraz mutacji.
Zadaniem algorytmu genetycznego jest modelowanie procesu poprzez naśladowanie naturalnego przebiegu ewolucji. Cały proces w uproszczeniu można przedstawić za pomocą schematu blokowego (rys. 1). Zgodnie z tym schematem na początku zostaje stworzona populacja bazowa, zwana także populacją początkową
lub rodzicielską. Populacja ta generowana jest losowo. Kolejnym krokiem jest ocena przystosowania osobników rodzicielskich. Następnie sprawdzany jest warunek
zatrzymania. W przypadku gdy warunek zatrzymania nie jest spełniony, następuje
tzw. selekcja i wybór osobników do reprodukcji. Oznacza to, że nie wszystkie jednostki w populaq'i mają taką samą szansę na udział w reprodukcji. Jedynie te osobniki, dla których funkcja pr2ystosowaniapr2yjmuje większe wartości, mogą „przejść
do następnego etapu” ewolucji. Na tym etapie zachodzi krzyżowanie i mutacja.
Następnie oceniane jest przystosowania nowego pokolenia (generacji), powstałego w procesach mutacji i krzyżowania i jednocześnie zaczyna się kolejny obieg pętli
algorytmu.
