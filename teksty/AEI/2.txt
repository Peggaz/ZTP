Jak działa uczenie maszynowe?
Uczenie maszynowe obejmuje różne modele i różne techniki algorytmiczne. W zależności od charakteru danych i oczekiwanego wyniku można wykorzystać jeden z czterech modeli uczenia się: nadzorowany, nienadzorowany, częściowo nadzorowany lub ze wzmocnieniem. W każdym z tych modeli można zastosować co najmniej jedną technikę algorytmiczną — zależnie od używanych zbiorów danych i planowanych wyników. Algorytmy uczenia maszynowego są zasadniczo zaprojektowane pod kątem klasyfikowania danych, wyszukiwania wzorców, przewidywania wyników i podejmowania uzasadnionych decyzji. Algorytmy mogą być stosowane pojedynczo lub łącznie w celu uzyskania najwyższej możliwej dokładności, gdy dane są złożone i w dużym stopniu nieprzewidywalne. 