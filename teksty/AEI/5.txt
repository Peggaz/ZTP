Na czym polega uczenie częściowo nadzorowane?
 

Uczenie częściowo nadzorowane to trzeci z czterech modeli uczenia maszynowego. W idealnym świecie wszystkie dane byłyby uporządkowane i oznaczone odpowiednią etykietą, zanim zostałyby wprowadzone do systemu. Nie jest to jednak możliwe do zrealizowania, dlatego w przypadku ogromnych ilości surowych, nieuporządkowanych danych dobrym rozwiązaniem okazuje się uczenie częściowo nadzorowane. Ten model obejmuje wprowadzanie do systemu małych ilości oznakowanych danych w celu wzbogacenia zbiorów danych bez etykiety. Oznakowane dane mają za zadanie uruchomić proces. Mogą też znacznie poprawić szybkość i dokładność uczenia się. Algorytm uczenia częściowo nadzorowanego poleca systemowi analizowanie oznakowanych danych pod kątem właściwości korelatywnych, które można by zastosować do danych bez etykiety.

 

Model ten wiąże się jednak z ryzykiem (omówionym dokładniej w tym opracowaniu MIT Press) przyjęcia — i replikowania — przez system błędnych informacji, czyli danych, które zostały nieprawidłowo oznakowane. Firmy, które z największym powodzeniem wykorzystują uczenie częściowo nadzorowane, dbają o stosowanie protokołów opartych na sprawdzonych metodach. Uczenia częściowo nadzorowanego używa się w analizie mowy i analizie językowej, złożonych badaniach medycznych (na przykład dotyczących kategoryzowania białek) oraz wykrywaniu zaawansowanych oszustw.