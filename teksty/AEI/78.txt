Który telefon wybrać: realme 9 5G czy realme 9 4G?

PIOTR GRABIEC
20 MAJA 2022
Do sprzedaży w Polsce trafiły dwa nowe smartfony realme. Sprawdzamy, czym się różni realme 9 5G od realme 9 4G i porównujemy specyfikację oraz ceny obu tych modeli.
W ofercie polskiego oddziału realme pojawiły się dwa telefony z linii realme 9. Pierwszy z nich, realme 9 5G jest następcą takich modeli jak realme 8 5G i realme 7 5G, czyli telefonem z niskiej półki cenowej oferującym dostęp do sieci 5. generacji. Drugi, czyli realme 9 4G, to duchowy następca realme 8 pro o bardzo dobrym stosunku ceny do jakości, który wyróżniają ekran, aparat, akumulator oraz wytrzymała obudowa.
realme 9 5G, czyli tani smartfon z modemem 5. generacji
Pierwszy z nowych modeli realme na polskim rynku został wyposażony w 4 GB pamięci operacyjnej oraz w 64 GB lub 128 GB pamięci wewnętrznej. Do tego może pochwalić się procesorem Qualcomm Snapdragon 695 5G, dzięki czemu może łączyć się z sieciami 5. generacji. Układ wykonano w 6-nanometrowym procesie technologicznym.

Procesor zastosowany w Realme 9 5G osiąga bardzo wysoki wynik w benchmarku AnTuTu, czyli na poziomie 357985 punktów. Udaje się to mu za sprawą dwóch bardzo wydajnych rdzeni Kryo 660 Gold taktowanych zegarem 2,2 GHz. Oprócz tego zawarto w nim 6 rdzeni energooszczędnych Kryo 660 Silver taktowanych zegarem 1,7 GHz i grafikę Adreno 619.

Podzespoły realme 9 5G ukryto pod 6,6-calowym ekranem Full HD+.
Co istotne, mamy tutaj do czynienia z odświeżaniem obrazu w 120 Hz przy próbkowaniu 240 Hz, co zapewnia bardzo płynne animacje i natychmiastową reakcję na polecenia gracza w grach wideo. Jasność tego panelu to z kolei aż 600 nitów, a dookoła niego znalazły się naprawdę cienkie ramki - ekran zajmuje aż 90,8 proc. frontu urządzenia.


 
realme 9 5G w srebrnym kolorze
Do tego na froncie znalazła się 16-megapikselowa kamerka do selfie, a na pleckach potrójny aparat główny, na który składają się trzy obiektywy: 50 Mpix (szeroki), 2 Mpix (makro) i 2 Mpix (czujnik głębi). Akumulator zastosowany w urządzeniu ma pojemność 5000 mAh i jest ładowany z mocą 18 W poprzez port USB-C.

Specyfikacja to nie jedyne, co wyróżnia realme 9 5G.
Obudowa telefonu ma grubość zaledwie 8,5 mm, a nowy smartfon realme waży jedynie 191 gramów. Czytnik linii papilarnych został umieszczony w nim z boku, a producent zdecydował się w przypadku tego telefonu zastosować pierwszy na świecie falujący holograficzny design. Obudowa wykorzystuję grę świateł i cieni, by uzyskać fakturę wydm piaskowych i dynamiczny efekt fali 3D.

Urządzenie dostępne jest w sprzedaży w dwóch wersjach kolorystycznych: czarnej oraz białej. W podstawowej wersji z 4 GB RAM-u i 64 GB przestrzeni na system i dane użytkownika kosztuje 1199 zł, podczas gdy wariant ze 128 GB pamięci kosztuje 1299 zł. Wybraną przez siebie wersję realme 9 5G można nabyć zarówno w sieci Play, jak i na stronach internetowych sklep-realme.pl oraz w realmeshop.pl.


 
Pudełka od telefonów realme 9 4G i realme 9 5G
realme 9 4G, czyli wysoka wydajność i świetny aparat w super cenie
realme 9 4G to smartfon wyposażony w 6-nanometrowy procesor Qualcomm Snapdragon 680 taktowany zegarem 2,4 GHz. Składają się na niego 4 wydajne rdzenie Kryo 265 Gold (2,4 GHz) i 4 energooszczędne rdzenie Kryo 265 Silver (1,9 GHz). Do tego dochodzi grafika Adreno 610 oraz 6 GB lub 8 GB RAM-u; niezależnie od wersji do dyspozycji mamy 128 GB przestrzeni na system i dane.

Oprócz tego na pokładzie realme 9 4G znalazło się miejsce na akumulator o pojemności aż 5000 mAh ładowany z mocą 33 W dzięki obsłudze 33 W Dart Charge (od 0 proc. do 50 proc. w zaledwie 31 minut). Co ciekawe, chociaż producent zdecydował się na tak pojemne ogniwo, obudowa urządzenia ma jedynie 7,9 mm grubości. Dzięki temu telefon jest poręczny, jak na urządzenie o takich gabarytach.

6,4-calowy ekran o rozdzielczości FullHD+ w realme 9 4G jest odświeżany w 90 Hz.
Najważniejszym podzespołem w realme 9 4G jest aparat fotograficzny ProLight 1080 MP. Dzięki optyce świetnej jakości oraz czujnikowi obrazu Samsung ICOCELL HM6 telefon chwyta kadry w bardzo wysokiej rozdzielczości 108 megapikseli (f/1.8, 26 mm) przy zachowaniu ogromnej ilości detali na obrazku.


 
realme 9 w złotym kolorze
Użytkownik ma do dyspozycji aż trzy obiektywy w aparacie głównym - oprócz tego bazowego, czyli 108-megapikselowego, są to obiektyw makro (2 Mpix, f/2.4) oraz obiektyw ultraszerokokątny (8 Mpix, 120 stopni, f/2.2). Do tego dochodzi kamerka do selfie wykonująca 16-megapikselowe zdjęcia (f/2.5, 26 mm).

Telefon zachwyca nie tylko specyfikacją, ale również wykonaniem.
Na uwagę zasługuje też unikalny design, czyli falowany holograficzny wzór tworzący niespotykaną grę świateł i cieni. Faktura obudowy nawiązuje do wyglądu wydm piaskowych, a do tego podczas poruszania telefonem w dłoni widać na niej efekt fali 3D. Urządzenie jest przy tym nie tylko atrakcyjnie wizualnie, ale również praktyczne, gdyż realme 9 4G wyposażono w czytnik linii papilarnych zlokalizowany na krawędzi oraz wyjście słuchawkowe (minijack 3,5 mm).

realme 9 4G dostępny jest sprzedaży w trzech kolorach: żółtym, białym i czarnym. Urządzenie dostępne jest w cenie 1299 zł w sieci Play w wersji z 6 GB RAM-u oraz 128 GB przestrzeni na system operacyjny i dane. Oprócz tego można kupić wariant z 8 GB pamięci operacyjnej w sklepach Media Expert, RTV Euro AGD, Komputronik, Neonet, Media Markt, oraz x-kom, a także na sklep-realme.pl oraz w realmeshop.pl i u operatora T-Mobile. Jego cena to 1399 zł.


 
realme 9 5G kontra realme 9 4G
realme 9 5G kontra realme 4G - który wybrać?
Pierwszy z nowych telefonów realme przypadnie do gustu klientom poszukującym niedrogiego urządzenia z dużym ekranem, który będzie jak najlepsza jakość i szybkość połączenia z internetem. Jego zaletą jest szybki modem 5G będący częścią procesora marki Qualcomm, który pozwoli łączyć się z nowoczesnymi sieciami 5. generacji.

realme 9 4G jest nieco droższy i wykorzystuje sieć LTE i kierowany jest do tych osób, którym zależy przede wszystkim na robieniu zdjęć. Potrójny aparat fotograficzny chwytający kadry o wielkości aż 108 Mpix pozwoli uwiecznić ważne chwile, a ogromny akumulator 5000 mAh zapewnia długi czas pracy na jednym ładowaniu.


