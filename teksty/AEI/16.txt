Czym jest uczenie maszynowe?
Uczenie maszynowe to gałąź sztucznej inteligencji i informatyki, która koncentruje się na wykorzystaniu danych i algorytmów do naśladowania sposobu, w jaki ludzie uczą się, stopniowo poprawiając dokładność.

IBM ma bogate doświadczenie w pracy z uczeniem maszynowym. Arthur Samuel jest uznawany za autora terminu „uczenie maszynowe”, który wykorzystał w jednym ze swych badań (PDF, 481 kB) (odsyłacz prowadzi poza serwis IBM) na temat warcabów. Robert Nealey, samozwańczy mistrz warcabów, przegrał z komputerem IBM 7094 w 1962 roku. W porównaniu z dzisiejszymi możliwościami ten wyczyn wydaje się trywialny, jest jednak uważany za kamień milowy w dziedzinie sztucznej inteligencji. W ciągu następnych dziesięcioleci rozwój technologiczny w obrębie pamięci masowych i mocy obliczeniowej umożliwił powstanie innowacyjnych produktów, które znamy i uwielbiamy, takich jak aparat rekomendacji Netflixa czy samochody autonomiczne.