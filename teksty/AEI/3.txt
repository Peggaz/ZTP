Na czym polega uczenie nadzorowane?
 

Uczenie nadzorowane to pierwszy z czterech modeli uczenia maszynowego. W algorytmach uczenia nadzorowanego nauka opiera się na przykładach. Modele uczenia nadzorowanego obejmują pary danych „wejściowych” i „wyjściowych”, przy czym dane wyjściowe są oznakowane oczekiwaną wartością. Załóżmy na przykład, że celem jest nauczenie systemu odróżniania stokrotek od bratków. Para danych wejściowych zawiera obraz stokrotki i obraz bratka. Oczekiwany wynik dla tej konkretnej pary to stokrotka, więc obraz stokrotki jest wstępnie określony jako prawidłowa odpowiedź.

 

W ramach algorytmu system kompiluje dane treningowe i z czasem zaczyna określać korelatywne podobieństwa, różnice i inne elementy logiczne. Wreszcie jest w stanie przewidzieć, który obraz zostanie oznaczony jako stokrotka. Odpowiednikiem tego procesu jest dawanie dziecku zestawu zadań z kluczem odpowiedzi, a następnie proszenie, aby przedstawiło wyniki swojej pracy i wyjaśniło sposób dochodzenia do rozwiązania. Modele uczenia nadzorowanego znajdują zastosowanie w wielu mechanizmach, które znamy z życia codziennego, na przykład rekomendacjach produktów czy aplikacjach do analizy ruchu (takich jak Waze), które przewidują najszybszą trasę o różnych porach dnia.

 