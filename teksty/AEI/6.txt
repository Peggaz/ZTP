Na czym polega uczenie ze wzmocnieniem?
 

Uczenie ze wzmocnieniem to czwarty model uczenia maszynowego. W uczeniu nadzorowanym system otrzymuje klucz odpowiedzi i uczy się poprzez znajdowanie korelacji między wszystkimi prawidłowymi wynikami. Model uczenia ze wzmocnieniem nie uwzględnia klucza odpowiedzi, lecz posługuje się zbiorem dozwolonych działań, reguł i potencjalnych stanów końcowych. Gdy oczekiwany cel algorytmu jest jednoznaczny bądź binarny, system może się uczyć na przykładach. Jednak w przypadku, w którym oczekiwany rezultat jest zmienny, niezbędne jest wykorzystanie doświadczeń i nagród. W modelach uczenia ze wzmocnieniem „nagroda” jest numeryczna i zaprogramowana w algorytmie jako coś, co system stara się zebrać.

 

Pod wieloma względami model ten przypomina uczenie kogoś gry w szachy. Z pewnością niemożliwe byłoby pokazanie takiej osobie każdego możliwego ruchu. Zamiast tego wyjaśnia się zasady i pozwala szlifować umiejętności w praktyce. Nagrody przybierają formę nie tylko wygrania gry, ale również zdobywania figur przeciwnika. Do zastosowań uczenia ze wzmocnieniem należą mechanizmy zautomatyzowanego składania ofert cenowych dla nabywców przestrzeni reklamowej online, opracowywanie gier komputerowych oraz gra na giełdzie przy wysokich stawkach.