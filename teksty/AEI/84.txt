Grzebali w genach, bo chcieli stworzyć potulne chomiki. Coś nie wyszło i powstały agresywne potworki

MALWINA KUŚMIEREK
18 MAJA 2022
Chomiczki syryjskie to małe, niepozorne gryzonie, uwielbiane tak przez dzieci jak i naukowców. Tym razem zostały wykorzystane do manipulacji genetycznej, która w zamierzeniu miała stworzyć z nich potulne, lecz apatyczne gryzonie. Ale amerykańskim naukowcom trochę nie wyszło, bo stworzyli grupę wściekłych chomików.

Naukowcy z Uniwersytetu Stanu Georgia na potrzeby badań z zakresu neuronauki społecznej zmodyfikowali genetycznie chomiki. Efekty eksperymentu opisane na łamach czasopisma Proceedings of the National Academy of Sciences zaskoczyły naukowców, gdyż ci oczekując u zmodyfikowanych zwierząt apatii i spokoju, wzmocnili u chomików zarówno agresję jak i skłonność do podejmowania interakcji z innymi chomikami.

REKLAMA
Eksperyment i badania nad chomikami zostały przeprowadzone przez zespół pod przewodnictwem profesora H. Elliotta Albersa i profesor Kim Huhman, a do ich realizacji wykorzystano chomiczki syryjskie. Ten gatunek nabiera coraz większego znaczenia w badaniach - zwłaszcza tych dotyczących zachowań społecznych, agresji i komunikacji. Posiada on niezwykły potencjał dla świata nauki, a to za sprawą jego wewnętrznej organizacji społecznej, która jest o wiele bardziej podobna do ludzkiej niż w przypadku myszy - najpowszechniejszego zwierzęcia laboratoryjnego. Chomiczki syryjskie to również pierwszy gatunek, u którego wykazano wpływ wazopresyny na regulację zachowań społecznych.
