Uczenie maszynowe
gałąź sztucznej inteligencji, w której programy automatycznie modyfikują swoją wiedzę i procedury, by poprawić swą wydajność. Programy działają tu w oparciu o wyraźne instrukcje od nauczyciela, przykłady ze szkoleń, doświadczenia lub eksperymenty generowane przez program. Uczenie maszynowe pozwala komputerom radzić sobie z nowymi sytuacjami dzięki analizie, samokształceniu, obserwacji i zdobywaniu doświadczeń.Przed wykonaniem zadania maszyna otrzymuje wiele przykładów próbnych. Na nich uczy się, dostosowując swoją strategię działania tak, by osiągnąć cel, jaki postawił przed nią człowiek. Maszyna jest wystawiana na nowe scenariusze. Tą metodą komputery uczą się np. rozpoznawać obiekty. Uczenie maszynowe ułatwia nieustanny rozwój informatyki, jako że maszyny są konfrontowane z nowymi scenariuszami, muszą przeprowadzać testy i adaptować się do nowych sytuacji. Jednocześnie, by ich kolejne decyzje były lepsze od poprzednich, muszą wykrywać wzorce i trendy.