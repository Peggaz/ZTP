W każdym procesie optymalizacyjnym niezbędnym prerekwizytem jest definicja funkcji celu
oraz parametrów optymalizacji. Jako przykład wykorzystania algorytmu genetycznego wybrany
został problem minimalizacji masy startowej rakiety trójstopniowej. Wychodząc ze wzoru Ciołkowskiego:
(2)
gdzie: ΔV - przyrost prędkości stopnia; Isp- impuls właściwy stopnia; - stosunek masy początkowej stopnia do masy końcowej stopnia rakiety
określona została funkcja celu w postaci:
(3)
gdzie: mi dla i = 1, 2, 3 oznaczają masy kolejnych stopni rakiety (masa konstrukcji + masa paliwa);
mL- masa ładunku użytecznego.
Poszczególne masy stopni rakiety można zapisać jakogdzie: ; ki - współczynniki konstrukcji.
Dodatkowym kryterium optymalizacji jest względny błąd pomiędzy zadanym przyrostem
całkowitym prędkości a przyrostem zwracanym w danej iteracji poprzez algorytm genetyczny.
Jeżeli kryterium nie jest spełnione, to na lokalne rozwiązanie nakładana jest funkcja kary (np.
stałowartościowa funkcja o wartości 0,1).
Danymi wejściowymi dla procesu optymalizacji są: całkowity przyrost prędkości rakiety, masa
ładunku użytecznego, współczynniki konstrukcji i impulsy właściwe poszczególnych stopni. Zadaniem optymalizacyjnym jest znalezienie przyrostów prędkości, które minimalizują całkowitą
masę rakiety. Wynikiem procesu optymalizacji jest minimalna masa całej rakiety oraz odpowiadające jej masy poszczególnych stopni.
Nietrudno zauważyć, że postawiony problem jest trójparametryczną optymalizacją. Stosując
inne algorytmy optymalizacji (np. gradientowe) możliwa jest redukcja wymiaru do dwuparametrycznej optymalizacji, ponieważ znany jest całkowity przyrost prędkości rakiety. W przypadku algorytmu genetycznego trudno byłoby zdefiniować funkcję celu w postaci zredukowanej.
Poprawność i skuteczność działania algorytmu genetycznego (Rys. 1) w optymalizacji masowej rakiety trójstopniowej została zweryfikowana drugim narzędziem obliczeniowym opartym
o metodę gradientową [2].Wyniki są oczywiście takie same (przy założeniu liczby populacji 50 i liczby generacji, w których rozwiązanie ewoluuje 200). Algorytm genetyczny okazuje się zdecydowanie szybszy.
Jest to oczywiście prosty przypadek zastosowania algorytmu genetycznego. Nie mniej jednak
demonstruje on skuteczność działania algorytmu (Tabela 1). Dalsze prace nad programem będą
obejmowały zmodyfikowane równanie Ciołkowskiego z uwzględnieniem strat grawitacyjnych i
oporu aerodynamicznego.Dane wejściowe przedstawione w Tabeli 1 mają charakter poglądowy. Względnie wysoka
wartość całkowitego przyrostu prędkości rakiety wynika z faktu, że przyjęty model obliczeniowy
oparty na równaniu Ciołkowskiego (2) nie uwzględnia strat wynikających z oddziaływania grawitacyjnego oraz strat związanych z istnieniem oporu aerodynamicznego. Z tego powodu do obliczeń przyjęto zawyżoną wartość całkowitego przyrostu prędkości rakiety. Impulsy właściwe
poszczególnych stopni są również poglądowe.
Algorytmy genetyczne zapewniają skuteczne mechanizmy przeszukiwania dużych przestrzeni
rozwiązań. Algorytmy genetyczne są bardziej niezależne od wstępnej inicjalizacji oraz mniej
skłonne do znajdowania lokalnych rozwiązań w miejsce optymalnych.
Zalety algorytmów genetycznych stawiają je jako dobrą alternatywę w miejsce innych algorytmów optymalizacyjnych.
Przedstawiona metodyka optymalizacji masy rakiety pozwala oszacować wstępne masy poszczególnych stopni oraz masę całej rakiety. 
