7 września 2008 roku Ministerstwo Obrony Narodowej zakupiło w OBR Tarnów 51 karabinów Bor. 31 z nich miało być dostarczonych w 2008 roku, pozostałe 20 w roku następnym[1]. Zamówienie zostało rozszerzone o dodatkowych 30 egzemplarzy dostarczonych w 2010 roku[2].

Drugie zamówienie na dostawy karabinów Bor zawarte zostało 8 czerwca 2011. Zakupiono wówczas 55 sztuk broni[2].

W 2014 roku Inspektorat Uzbrojenia WP rozpoczął negocjacje z ZM Tarnów w sprawie kupna kolejnej, trzeciej partii karabinów Bor[2]. W wyniku postępowania udzielono zamówienia na 60 sztuk broni. Jednocześnie poinformowano o prowadzonych negocjacjach mających na celu zakup wersji na nabój .338 Lapua Magnum[3].

6 września 2017 roku na MSPO 2017 w Kielcach Inspektorat Uzbrojenia MON w obecności wiceministra Bartosza Kownackiego podpisał umowę na zakup 657 karabinów BOR za niecałe 24 mln zł[4].