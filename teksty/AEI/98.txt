Składniki odżywcze ważne dla mózgu. Ich brak prowadzi do neurodegeneracji. Mózg, podobnie jak inne narządy, potrzebuje właściwego odżywiania, by móc prawidłowo funkcjonować. Niedobór nawet jednego składnika odżywczego może mieć poważne konsekwencje – prowadzić do chorób neurodegeneracyjnych. Jakie składniki odżywcze są ważne dla mózgu? 
Kwas foliowy (inaczej witamina B9) jest niezwykle ważny dla rozwoju mózgu i rdzenia kręgowego u płodów. To dlatego kobiety powinny suplementować tę witaminę w czasie ciąży (najlepiej byłoby, gdyby zaczęły ją przyjmować jeszcze przed zajściem w ciążę). Jednak kwas foliowy ma również ogromne znaczenie w prawidłowej pracy mózgu i nerwów u osób dorosłych. Niedobór tej witaminy może się wiązać z wyższym ryzykiem chorób neurodegeneracyjnych, przyspiesza starzenie się mózgu i jego kurczenie. Naukowcy z Uniwersytetu w Oxfordzie (Wielka Brytania) odkryli, że podawanie dużych dawek kwasu foliowego (oraz B6 i B12) osobom starszym z upośledzeniem funkcji poznawczych spowalnia kurczenie się mózgu niemal o połowę, oddalając w czasie rozwój demencji.

Warto podkreślić, że kwas foliowy nie leczy choroby Alzheimera czy Parkinsona, ale jego niedobór wyraźnie zwiększa, a właściwie przyspiesza rozwój tych chorób.

Bogatym źródłem kwasu foliowego są: szpinak, kapusta chińska, brokuły, drób oraz ryby. Dieta zawierająca duże ilości warzyw i świeżego mięsa zaspakaja dziennie zapotrzebowanie na tę witaminę. Magnez bierze udział w ponad 300 reakcjach enzymatycznych. Niedobór tego składnika mineralnego może powodować osłabienie mięśni, zakłócać pracę serca i układu krążenia, wywoływać skurcze, drgawki, a nawet prowadzić do omdleń. Są również dowody naukowe wskazujące, że niedobór magnezu może zwiększać ryzyko choroby Alzheimera, Parkinsona, stwardnienia rozsianego. Do niedoboru tej witaminy w organizmie mogą przyczyniać się: nieodpowiednia dieta oparta na wysokoprzetworzonych produkatach, uboga w warzywa. Poza tym ten minerał może być "wypłukiwany" z organizmu przez słodkie gazowane napoje (dzieje się tak z powodu kwasu ortofosforowego dodawanego do nich), nadmierną ilość kawy, a także przez alkohol.

Dobrym źródłem magnezu w diecie mogą być: szpinak, botwina, buraki, szparagi, sezam,  nasiona słonecznika, krewetki. 
