Algorytmy genetyczne to jedne z popularniejszych obecnie metod optymalizacji. Ich
główną zaletą jest prostota implementacji oraz duża łatwość w zrównoleglenia. Te atuty
powodują, że algorytmy genetyczne (GA) znalazły zastosowanie niemal we wszytkach
problemach optymalizacyjnych. Na uwagę zasługuje tutaj fakt, iż cechują się one
własnością odnajdywania ekstremów globalnych , czyli są to tak zwane globalne metody
optymalizacji, które w teorii pozwalają na znalezienie ekstremum globalnego. Własności tej
pozbawione sa np. metody gradientowe, które mają tendencje do utykania w ekstremach
lokalnych.
Główna wadą GA jest konieczność wielokrotnej ewaluacji funkcji dopasowania (funkcji
kosztu), co w pewnych zastosowaniach znacząco utrudnia ich wykorzystanie –np. w
problemach optymalizacji urządzeń gdzie czas wykonania pojedynczej oceny - symulacji
komputerowych dla zadanej konfiguracji urządzeń, sięga wielu godzin/dni.
Na jakość algorytmów genetycznych mają wpływ 3 operacje/operatory. Są nimi:
selekcja – czuli dobór osobników stanowiących rodziców dla kolejnego pokolenia,
krzyżowanie – łączenie osobników w pary w celu wydobycia z nich najcenniejszych
informacji i stworzenia potomstwa,
mutacja – losowe zmiany wprowadzane do poszczególnych osobników, których celem
jest zapewnienie wspomnianej wcześniej właściwości globalności uzyskanego rozwiązania.