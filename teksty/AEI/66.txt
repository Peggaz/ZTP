Techland pracuje nad RPG-iem fantasy. Pokazano pierwszy obrazek
Polski producent wyjawił właśnie za pośrednictwem mediów społecznościowych, że pracuje nad nową produkcją AAA. Poznaliśmy pierwsze szczegóły: najnowszy projekt Techlandu będzie RPG-iem akcji w świecie fantasy. Polacy poszukują śmiałków, którzy zasilą szeregi studia i wspomogą je w tworzeniu tytułu. Zarówno link do ofert pracy, jak i pierwszą grafikę z gry znajdziecie w tweecie, który zamieszczamy na dole newsa.

Oczywiście producent cały czas rozwija Dying Light 2. W maju trwają specjalne wydarzenia w grze – przed nami jeszcze jedna akcja, która rozpocznie się 19 maja. Techland planuje również wydanie pierwszego DLC do swojego brzydkiego dziecka. Niedawno informowaliśmy, że premiera dodatku została przesunięta – rozszerzenie zadebiutuje dopiero po wakacjach. Natomiast niedawno internet obiegła pierwsza informacja o “ewentualnej” kolejnej części serii.
Warto również przypomnieć, że Techland wyjawił niedawno wyniki sprzedażowe serii o zombiakach. Do końca pierwszego miesiąca od debiutu DL2 nabywców znalazło aż 5 milionów sztuk DL2. Oczywiście „liczba ta znacząco rośnie z każdym kolejnym miesiącem”. A jeśli chodzi o pierwszą część Dying Light, to okazuje się, że od premiery w 2015 kupiono aż 20 mln sztuk.