David Tennant to ceniony szkocki aktor teatralny, filmowy i telewizyjny. Zapisał się w pamięci widzów wieloma rolami, zwłaszcza w popularnych filmach i serialach. Dziś aktor kończy 50 lat.
David Tennant. Chłopiec, który chciał być doktorem.
David Tennant, a właściwie David John McDonald, urodził się 18 kwietnia 1971 r. w Bathgate, postindustrialnym mieście położonym między Edynburgiem a Glasgow, uwiecznionym w piosence jego ulubionego zespołu The Proclaimers. Chłopiec dorastał w Ralston, Renfrewshire, gdzie jego ojciec był ministrem lokalnym, a później Moderatorem Ogólnego Zgromadzenia Kościoła Szkocji. David postanowił zostać aktorem już jako kilkuletnie dziecko. Fascynował go bowiem brytyjski serial telewizyjny "Doktor Who". Już na początku edukacji Tennanta, czyli w Paisley Grammar School, talent 11-latka odkryła szkocka aktorka Edith MacArthur, która miała okazję oglądać chłopca podczas szkolnego przedstawienia.Tennant po raz pierwszy pojawił się na ekranie za sprawą swojego ojca, który wysłał do reżysera castingu w szkockiej telewizji kilka zdjęć Davida. Był to zarówno jego debiut telewizyjny, jak i sceniczny. Chłopiec w weekendy uczęszczał także na zajęcia grupy teatralnej młodzieży prowadzone przez Royal Scottish Academy of Music and Drama (RSAMD) - obecnie przemianowany na Konserwatorium Królewskie w Szkocji. Po zdaniu egzaminu wstępnego jako 16-latek dostał się do RSAMD i był najmłodszym w historii uczniem tej szkoły oraz najmłodszym pełnoprawnym studentem dramatu RSAMD, który regularnie pracował w teatrze i telewizji (17 lat). Jego pierwsze występy na scenie i w telewizji wiązały się ze zmianą nazwiska. Było to spowodowane wymogami brytyjskiego związku zawodowego aktorów Equity, który nie pozwalał na funkcjonowanie w rejestrach dwóch osób o takim samym nazwisku. David przyjął zatem nazwisko zawodowe "Tennant", które zostało zaczerpnięte od Neila Tennanta, głównego wokalisty grupy Pet Shop Boys.