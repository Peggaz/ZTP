Za początek algorytmów genetycznych przyjmuje się prace biologów: Barricelliego oraz Frasera z początku lat sześćdziesiątych XX wieku. Symulowali oni procesy genetyczne przy pomocy komputerów. Chociaż nie myślano wtedy o zastosowaniu tych symulacji do rozwiązywania problemów matematycznych, nie były one zbyt odległe od współczesnego rozumienia algorytmów genetycznych. Podwaliny pod zastosowania lgorytmów genetycznych w zagadnieniach sztucznej adaptacji położył John Holland podczas prac nad systemami adaptacyjnymi w roku 1962. Od tej pory zaczęto używać algorytmów genetycznych w coraz szerszej klasie zastosowań. W 1967 r. Bagley opracował algorytm genetyczny grający w prostą grę logiczną. W 1970 r. algorytmy zastosowano do systemu rozpoznającego postacie ludzkie (przykład problemu nierozwiązywalnego tradycyjnymi metodami). W 1971 pojawiła się pierwsza praca badająca skuteczność algorytmów genetycznych do optymalizacji funkcji (Hollstein).