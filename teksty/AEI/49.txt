Sam proces uczenia maszynowego nie wymaga ingerencji ze strony programistów.
Jednak pomimo szybkiego rozwoju w dziedzinie uczenia maszynowego, systemy nadal pozostają zależne od człowieka. Projektowanie systemu wymaga określenia sposobów zdobywania wiedzy oraz jej reprezentacji. Program zapamiętuje dane, które mu dostarczono, analizuje je – biorąc pod uwagę to, czego się nauczyły – i odpowiednio na nie reaguje. Celem wdrożenia w projektach machine learningu jest zwykle chęć zwiększenia efektywności, czy poziomu niezawodności. Omawiając to pojęcie, musimy wspomnieć również o deep learningu, czyli podkategorii uczenia maszynowego. To gałąź sztucznej inteligencji, która odpowiada za tworzenie systemów informatycznych, pod względem budowy i funkcjonowania przypominających pracę ludzkiego mózgu.

 Machine learning a sztuczna inteligencja
Sztuczna inteligencja i uczenie maszynowe są ze sobą bardzo ściśle powiązane i połączone. Nie należy jednak stosować ich zamiennie – sztuczna inteligencja (ang.artificial intelligence), to pojęcie znacznie szersze. Można natomiast powiedzieć, że obecnie główną siłą napędową sztucznej inteligencji jest uczenie maszynowe.

AI ma z założenia zastępować człowieka. Potrafi m.in. rozpoznawać dźwięki czy filmy, ale również tworzyć nowe dzieła. Sztuczna inteligencja jest dziedziną nauki, która polega na tworzeniu systemów, które rozumieją i przyswajają nową wiedzę, czyli w dużym stopniu zachowują się tak, jak ludzie. AI to również m.in. kreatywność czy rozwiązywanie problemów.

Uczenie maszynowe to natomiast obszar sztucznej inteligencji odpowiedzialny za analizę danych i uczenie się maszyn. To właśnie dzięki machine learningowi:

Youtube wie, co lubimy oglądać w zależności od pory dnia,
Netflix sugeruje nam filmy, które mogą nam przypaść do gustu,
Autokorekta podpowiada nam kolejne wyrazy podczas pisania na klawiaturze.
Zadaniem uczenia maszynowego jest ułatwianie nam życia, proponowanie gotowych rozwiązań i spełnianie oczekiwań.