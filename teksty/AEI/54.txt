Jolie miała z niej skorzystać podczas pobytu we Lwowie. Na aukcję wystawiono muszlę klozetową
redakcja naTemat
20 maja 2022, 19:46
SHOWBIZNES
2 minuty czytania
Kilka tygodni temu Angelina Jolie przybyła do Ukrainy. Jej wizyta we Lwowie zwróciła uwagę wielu osób. Tymczasem w sieci pojawiła się nietypowa aukcja. Internauta wystawił na sprzedaż muszlę klozetową z łazienki, z której gwiazda miała skorzystać w jednej z tamtejszych kawiarni.

Obserwuj naTemat w Wiadomościach Google
Pod koniec kwietnia Angelina Jolie przybyła do Ukrainy, żeby spotkać się z osobami dotkniętymi wojną. Jej pierwsze zdjęcia ze Lwowa opublikowała Ukraińska Prawda. Aktorkę zauważono wówczas w kawiarni.
Tymczasem na ukraińskim portalu lifestyle.segodnya.ua możemy przeczytać, że gwiazda nie tylko zjadła tam rogaliki, ale też miała odwiedzić łazienkę. W jednym z serwisów ogłoszeniowych wystawiono muszlę klozetową, z której ponoć skorzystała Jolie. Przedmiot wyceniono na 100 tysięcy ukraińskich hrywien (ok. 14 tys. zł).
"Sprzedam toaletę, na której siedziała Angelina Jolie. Właśnie sprowadzona ze Lwowa. Toaleta nie jest nawet spłukiwana, więc możesz cieszyć się zapachem samej Angeliny. Pospiesz się, to ekskluzywna rzecz" – miało brzmieć ogłoszenie. Na szczęście sprzedawca nie dodał dowodów, które potwierdzałyby prawdziwość "ekskluzywnej oferty".