Cele teoretyczne i ogólne zastosowanie uczenia maszynowego
Uczenie maszynowe w teorii ma prowadzić do określonych celów m.in.:

tworzenia nowych pojęć,
wykrywania nieznanych prawidłowości w danych,
formułowania reguł decyzyjnych,
przyswajania nowych pojęć i struktur przy pomocy uogólnienia i analogii,
modyfikowania, uogólniania i precyzowania danych,
zdobywania wiedzy poprzez interakcję z otoczeniem,
formułowania wiedzy zrozumiałej dla człowieka.
Ogólne zastosowanie maszynowego uczenia się to m.in.:

analiza i użytkowanie olbrzymich baz danych, w przypadku których rozmiary, złożoność oraz wymóg ciągłej aktualizacji uniemożliwiają niezautomatyzowaną analizę (np. w takich dziedzinach jak ekonomia, medycyna, chemia)
dostosowywanie się systemu do środowiska poprzez dynamiczną modyfikację, pozwalającą na poprawne działanie w zmiennych warunkach (robotyka, systemy sterowania, produkcji, analizy danych)
poszukiwanie i analiza zależności w dużych bazach danych w celu syntetycznego przedstawiania informacji według podanych kryteriów (systemy eksperckie, wyszukiwarki internetowe)
analiza, badanie i opracowywanie bardzo złożonych problemów, trudnych do opisu i często nie posiadających wystarczających modeli teoretycznych, których uzyskanie jest kosztowne, czasochłonne lub mało wiarygodne (fizyka, matematyka)