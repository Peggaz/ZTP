Policja wystosowała apel. Oto co spotkało 77-latka w Malborku

44

77-letni mieszkaniec Malborka kierując elektryczną hulajnogą z siedziskiem nie zachował ostrożności omijając pieszych idących po chodniku, stracił panowanie nad pojazdem i głową uderzył w barierkę oddzielającą chodnik od jezdni. Mężczyzna w ciężkim stanie został przetransportowany śmigłowcem LPR do specjalistycznego szpitala.
Do tragicznego w skutkach wypadku doszło w czwartek 19 maja rano, parę minut przed godziną 8.00 na ul. Aleja Wojska Polskiego w Malborku. Pracujący na miejscu zdarzenia policjanci wstępnie ustalili, że 77-letni mieszkaniec Malborka, kierując elektryczną hulajnogą z siedziskiem, zjeżdżając z wiaduktu w kierunku Elbląga nie zachował ostrożności przy wymijaniu pieszych, stracił panowanie nad pojazdem i zderzył się z barierą oddzielającą chodnik od jezdni.

Czytaj także: Senator PiS: "masło nie jest drogie". Internautka pokazała paragon

W wyniku tego uderzenia mężczyzna doznał urazu głowy. Ratownicy karetki pogotowia musieli przeprowadzić resuscytację, żeby przywrócić 77-latkowi czynności życiowe - relacjonują policjanci.
Mężczyzna został przetransportowany Lotniczym Pogotowiem Ratunkowym do specjalistycznego szpitala.

Policjanci na miejscu zdarzenia przeprowadzili oględziny, przesłuchali świadków, technik kryminalistyki zabezpieczył ślady i wykonał dokumentację fotograficzną. Teraz śledczy na podstawie zebranych materiałów szczegółowo będą wyjaśniać przyczyny i okoliczności tego wypadku. Policjanci zabezpieczyli również pojazd, którym jechał 77-latek, policjanci sprawdzą, czy tego rodzaju pojazd mógł poruszać się w tym miejscu.

Czytaj także: Sensacja w Nowym Targu. Leśniczy nie wierzył własnym oczom

Apelujemy do wszystkich użytkowników jednośladów, hulajnóg i Urządzeń Transportu Osobistego. W ostatnim czasie hulajnogi elektryczne, hulajnogi elektryczne z siedziskiem i pojazdy UTO stały się bardzo popularne, zwłaszcza w miastach. Ale pamiętajmy, że są to pojazdy, a jej użytkownicy to kierujący, których obowiązuje przestrzeganie przepisów ruchu drogowego - apelują policjanci.