Wynik poszukiwania najlepszego rozwiązania
w ramach algorytmów genetycznych uzależniony
jest w największym stopniu od prawidłowości fazy
wstępnej (I). Dotyczy to przede wszystkim obranych parametrów. Nieprawidłowo przeprowadzona
faza wstępna skutkuje obniżeniem jakości wygenerowanego wyniku. Wpływa także na czas
wszystkich iteracji. Bardzo ważnym parametrem
każdego algorytmu genetycznego jest wielkość
populacji. Zaniżenie rozmiaru populacji doprowadzi do skrócenia czasu obliczeń. Odbywa się to
jednak kosztem objawiającym się w postaci obniżenia jakości rezultatu. Zawyżony rozmiar populacji poprawia natomiast jakość rozwiązania, jednakże wydłuża czas jego uzyskania [9].Do podstawowych cech algorytmów genetycznych, które odróżniają je od innych, jest m.in. fakt nieprzetwarzania rzeczywistej
postaci parametrów zadania, lecz postaci zakodowanej (najczęściej
binarnej); stosowanie probabilistycznych, a nie deterministycznych
metod wyboru, rozpoczynanie poszukiwań od pewnej populacji,
a nie pojedynczego punku. Algorytmy genetyczne, w przeciwieństwie do klasycznych, nie przejawiają tendencji do utkwienia przy
rozwiązania suboptymalnych [9].
Algorytmy genetyczne dają sobie radę z większością trudności,
jakie spotyka się podczas stosowania algorytmów klasycznych. Nie
występuje w ich przypadku zbieżność algorytmu do otrzymania
rozwiązania optymalnego uwarunkowana wyborem rozwiązania
początkowego. Dzieje się tak bowiem (jak wspomniano wcześniej)
algorytmy genetyczne zaczynają poszukiwanie rozwiązania problemu od grupy ewentualnych rozwiązań, a nie od jednego rozwiązania. Przejawiają niespotykaną zdolność łatwej adaptacji do rozwiązywanych problemów. Można je stosować do rozwiązywania wielowymiarowych i nieliniowych problemów natury inżynieryjnej. Jakość
ich działania nie jest uwarunkowana problemem, jego strukturą, ani
też różniczkowalnością. Są najlepiej znaną klasą algorytmów ewolucyjnych. 