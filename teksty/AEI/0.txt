Uczenie maszynowe jest podzbiorem sztucznej inteligencji (AI). Skupia się na nauczaniu komputerów, jak uczyć się na danych i doskonalić się w miarę zdobywania doświadczenia. Procesy uczenia i doskonalenia się nie są zaprogramowane. W uczeniu maszynowym algorytmy są trenowane pod kątem znajdowania wzorców i korelacji w dużych zbiorach danych oraz podejmowania najlepszych decyzji i formułowania prognoz na podstawie wyników takiej analizy. Systemy wykorzystujące uczenie maszynowe z czasem stają się coraz skuteczniejsze, a im lepszy mają dostęp do danych, tym większą wykazują dokładność. Technologie uczenia maszynowego znajdują zastosowanie we wszystkich obszarach codziennego życia — w naszych domach, koszykach zakupowych, multimediach i opiece zdrowotnej.