Dowiedz się więcej

Zdobycie cennych informacji za pomocą technologii machine learning (uczenia maszynowego – ML) wymaga od firmy dużego nakładu pracy. Aby maksymalnie wykorzystać możliwości ML, należy zdobyć czyste dane i przygotować precyzyjne pytania. Następnie można wybrać optymalny w danej sytuacji model i algorytm. Uczenie maszynowe (ML) nie jest prostym ani łatwym w przeprowadzeniu procesem. Aby odnieść realne korzyści z tej technologii, trzeba wykonać rzetelną pracę.

Uczenie maszynowe (ML) ma określony cykl życia.

Zrozumienie — dlaczego korzystasz z machine learning (uczenia maszynowego – ML) i co chcesz zrobić lub czego chcesz się dowiedzieć.
Gromadzenie i oczyszczanie danych — masz potrzebną ilość danych o stopniu czystości wystarczającym do tego, aby wydobyć z nich interesujące Cię informacje.
Wybór cech —  polega na określeniu danych, które należy wprowadzić do ML, aby zbudować model ML. Metody wyboru cech różnią się w zależności od rodzaju użytego algorytmu. Powiedzmy na przykład, że wybraliśmy algorytm drzewa decyzyjnego. W takim przypadku analityk lub narzędzie modelujące może na przykład zastosować do kolumn bazy danych tzw. „wskaźnik zainteresowania” (interestingness score), aby stwierdzić, czy wykorzystać określone dane do budowy modelu.
Wybór modelu — wybór pliku (modelu), który został przeszkolony pod kątem przetwarzania i wyszukiwania określonych „rzeczy” w danych. Model otrzymuje algorytm działania oraz dane testowe i na ich podstawie formułuje swoje wnioski.
Szkolenie i strojenie — wnioski sformułowane przez model, pozwalają upewnić się, że uzyskasz odpowiedzi na swoje pytania.
Ewaluacja modelu i algorytmu w celu stwierdzenia, czy jest gotowy do użycia, czy trzeba cofnąć się o kilka kroków i udoskonalić model, cechę, algorytm lub dane, aby osiągnąć postawione cele.
Wdrożenie przeszkolonego modelu do produkcji.
Przegląd wyników istniejącego modelu w środowisku produkcyjnym 
 

Do czego wykorzystuje się machine learning? Zastosowania machine learning
Uczenie maszynowe (machine learning, ML) to metoda pozwalająca firmom zrozumieć posiadane dane i wyciągać z nich istotne informacje. Firma może wykorzystać tę technologię w wielu różnych poddziedzinach. Wszystko zależy od tego, czy celem jest zwiększenie sprzedaży, stworzenie wyszukiwarki, integracja poleceń głosowych z produktem, czy stworzenie samochodu autonomicznego.