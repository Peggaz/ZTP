Algorytmy genetyczne (genetic algorithm – w skr. GA) stanowią podejście
do przeszukiwania przestrzeni możliwych rozwiązań w złożonych problemach
poprzez przedstawianie modelu tych rozwiązań za pomocą zjawisk zachodzących
w obszarze kodowania danych w świecie materii ożywionej. Mamy tutaj
do czynienia ze zmianami populacji chromosomów kodujących genotyp stworzeń.
Zmiany te nazywamy ewolucją. Jednym słowem w kolejnych iteracjach
poprzez naśladowanie mikro-ewolucyjnych wydarzeń, takich jak „krzyżowanie”
i „mutacja” GA naśladują to co się odbywa ciągle w świecie istot żywych. Może
to odgrywać pewną rolę w rozwiązywaniu problemów optymalizacji w analizie
danych.
Algorytmy genetyczne są dziedziną sztucznej inteligencji, w której przyjęto
za paradygmat założenia zaczerpnięte z teorii ewolucji. Zauważono, bowiem,
że ewolucja opiera się na zmienności populacji osobników, która to zmienność
zapewnia różnorodność zestawu cech osobników, co z kolei pozwala, mówiąc
w największym uogólnieniu, na przetrwanie oraz przekazywanie swoich cech
tym osobnikom, które są najlepiej przystosowane do otaczającego je środowiska.
Właśnie cecha adaptacji decyduje o tym w jakim stopniu poszczególne osobniku
są zdolne do przeżycia w otaczającym je środowisku.
W GA, chodzi o wyłonienie spośród generowanych rozwiązań rozpatrywanego
problemu rozwiązania, które najlepiej spośród wszystkich wyłonionych
odpowiada na postawiony problem.
W przyrodzie podstawową strukturą odpowiadającą za kodowanie informacji
o danym osobniku jest kwas dezoksyrybonukleinowy (popularnie zwany jako
DNA), w którym najmniejszymi nośnikami informacji są cztery zasady – adenina,
guanina, cytozyna oraz tymina. Poszczególne sekwencje tych czterech zasad
kodują poszczególne cechy organizmu (osobnika), o cechach tych mówimy, że
są geny – stąd właśnie nazwa algorytmy genetyczne. Jednak na potrzeby algorytmów
genetycznych oczywiste jest, że nie ma obowiązku kodowania danych
z wykorzystaniem notacji czwórkowej, ale najczęściej wykorzystywana jest
kodowanie binarne (zerojedynkowe) lub liczbami całkowitymi.