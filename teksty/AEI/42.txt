Jedną z ważniejszych funkcji jaką posiadają wytwory technologiczne jest umiejętność uczenia się. Na czym polega uczenie maszynowe i jak może być wykorzystane w biznesie?
Rozwój maszyn sięgnął tak daleko, że powoli zaczynają one przypominać człowieka. Za wyjątkiem posiadania zdrowego rozsądku, a także umiejętności przewidywania konsekwencji swoich działań niewiele odróżnia nas od maszyn.

Co to jest uczenie maszynowe?
Uczenie maszynowe polega na technologicznym zapamiętywaniu pewnych wzorców i zachowań, których maszyna już kiedyś „doświadczyła”. Ponadto, dzięki temu możliwa jest także analiza nowych danych, a także szukanie rozwiązań, które sprawdziły się w innych, wcześniej znanych maszynie sytuacjach.

Przydatna w tej sytuacji jest także analiza danych, zwanych Big Data. Dzięki temu człowiek nie musi zajmować się programowaniem, a maszyna samodzielnie dokonuje selekcji informacji i działa według konkretnych schematów. Nie jest to zjawisko proste, ponieważ system Machine Learningu trzeba trenować, aby unikać błędów i sytuacji, które można byłoby przewidzieć wcześniej.

Fundamentem sukcesu w stworzeniu modelu uczenia maszynowego jest odpowiednio duży zbiór dobrej jakości danych. Jeżeli będziemy wykorzystywać do nauki nieodpowiednie jakościowo dane (np. odczyty tylko z uszkodzonych czujników, dane wpisane w nieprawidłowe pola formularzy), otrzymamy błędny model – mówi Jakub Kułak, Head of Data analytics & AI Practice w Chmurze Krajowej.