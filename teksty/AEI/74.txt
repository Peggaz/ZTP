Rumunia chce wyrzucić Huawei z budowy sieci 5G. Projekt ustawy zatwierdził rząd. Centrowy rząd Rumunii zatwierdził w czwartek popierany przez USA, projekt ustawy pozbawiającej Chiny i koncern Huawei dostępu do sieci 5G - poinformowała agencja Reutera.
"Rząd właśnie zatwierdził projekt ustawy o pierwszorzędnym znaczeniu dla Rumunii, przypieczętowującej memorandum z 2019 r., które podpisano w Waszyngtonie. Oznacza to, że Chiny oraz Huawei zostaną wyłączone z jakiegokolwiek partnerstwa z państwem rumuńskim dotyczącego sieci 5G" - powiedział Reuterowi Pavel Popescu, autor projektu ustawy.Władze USA od dawna przekonują, że ze względu na powiazania Huawei z chińskimi władzami, sprzęt tej firmy może być używany do szpiegowania. Projekt trafi teraz pod obrady parlamentu.