uczymy-sie-strzelac-jak-wygrac-strzelnice-fabryka-broni-lucznik-radom-karabin-grot 
Na wyposażeniu strzelnicy musi znaleźć się profesjonalna apteczka
Podczas wizyty na strzelnicy należy zadbać o ochronę oczu oraz uszu.
Tak jak dopuszczalne jest strzelanie w okularach korekcyjnych, tak instruktorzy rekomendują zaopatrzenie się w szerokie oprawki z wzmocnionym szkłem. W ten sposób można uchronić oczy nie tylko przed rykoszetami, ale też przed odłamkami drewna itp. Strzelnica musi być też wyposażona w specjalną apteczkę z opaską uciskową i opatrunkiem hemostatycznym, bo taka zwykła z auta to za mało.

Słuchawki wyciszające to również podstawowe wyposażenie na strzelnicy. Huk wystrzałów może doprowadzić do uszkodzenia słuchu i nie warto ryzykować - ale trzeba mieć świadomość, że przytępienie jednego zmysłu może rozpraszać. Jeśli zauważymy, że ktoś zaczyna do nas mówić w polu widzenia, należy zwalczyć odruch odwrócenia się i podejścia, gdy trzymamy w dłoni naładowaną broń.

Techniki strzelania
Zasady bezpieczeństwa są zawsze takie same, ale to, z jakiej pozycji i kiedy oddaje się strzał, zależy już od tego, czy strzelamy bojowo, rekreacyjnie, sportowo itp. Dla przykładu przy strzelaniu bojowym liczy się głównie taktyka oraz to, aby zapewnić sobie ochronę przed ogniem przeciwnika, podczas gdy strzelanie rekreacyjne można realizować z dowolnej bezpiecznej pozycji.


Strzelanie sportowe rządzi się zaś swoimi prawami i tu wszystko zależy od przyjętych zasad. Podczas warsztatów miałem okazję przejść sesję strzelania w ruchu, gdzie pod uwagę przy liczeniu wyniku brany był zarówno czas, jak i celność. Instruktor poleca przy tym, by z początku skupić się na celności, a dopiero potem na szybkim przemieszczaniu się i oddawaniu strzałów.

Warto wyzbyć się też nawyków wyrobionych w grach wideo.
Podczas pierwszej sesji w ramach warsztatów zacząłem z przyzwyczajenia po serii Call of Duty od headshotów, a po podejściu do tarczy zauważyłem, że na wykorzystywanej tarczy trafienie w głowę wcale nie jest najwyżej punktowane. Na strzelanie w głowę powinni decydować się przede wszystkim snajperzy, a w innych sytuacjach lepiej celować w korpus ze względu na krzywą balistyczną pocisku.