Najogólniej ujmując, algorytm genetyczny to szczególna forma probabilistycznego algorytmu przeszukiwania przestrzeni rozwiązań. W w każdej iteracji t tworzona jest populacja osobników P(t) = {x1, ..., xn}. Osobnik (zwany w algorytmach także chromosomem) reprezentuje potencjalne rozwiązanie problemu zakodowane w specyficznej strukturze danych (najczęściej jest to ciąg binarny). Ponadto rozwiązania te można ocenić pod kątem ich użyteczności, a następnie dokonać ich selekcji w wyniku czego powstaje następne pokolenie (iteracja t+1). Celem wprowadzenia różnorodności osobniki poddawane są działaniu specjalnych operatorów genetycznych, takich jak mutacje (transformacje jednoargumentowe) oraz krzyżowanie (operacje wieloargumentowe). Procedura selekcji i zmian powtarzana jest do momentu, gdy spełniony zostanie warunek stopu (Rys.1) [6].