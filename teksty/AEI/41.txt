Algorytmy genetyczne powstały w wyniku badań prowadzonych w latach 1956-1960 przez biologów Barricelliego i Frasera, poświęconych symulacji procesów genetycznych. Ich idea opiera się na takich naturalnych procesach jak dziedziczenie, dobór naturalny oraz walka o przeżycie. Algorytmy genetyczne mają szerokie zastosowanie wrozwiązywaniu problemów optymalizacyjnych. W roku 1971 powstała pierwsza praca autorstwa Hollanda badająca skuteczność algorytmów genetycznych do maksymalizacji/minimalizacji funkcji. Algorytmy genetyczne były z powodzeniem stosowane w zadaniach optymalizacji, takich jak wytyczanie trasy połączeń kablowych, rozgrywanie gier, zadanie transportowe, zadanie komiwojażera, sterowanie optymalne, optymalizacja obsługi zapytań w bazach danych.Bardzo ciekawym przykładem potęgi algorytmów genetycznych było zaprojektowanie tzw. crooked wire genetic antennas, czyli optymalnego kształtu anteny nadającej równomiernie we wszystkich kierunkach ponad krzywizną ziemi. W przeciwieństwie do przewidywań, symetryczne anteny o geometrycznych kształtach nie rozwiązywały tego problemu optymalnie. Dopiero algorytm genetyczny znalazł optymalne rozwiązanie, którym okazała się śmieszna plątanina drutów. Co więcej, znaczące jest to, że genetyczny algorytm wyszukał ją wśród innych, podobnie fantazyjnie poskręcanych anten, z których większość jednak nie pracowała właściwie.Przed zaimplementowaniem algorytmu genetycznego, programista musi zdefniować pięć podstawowych elementów, od których w dużym stopniu zależy efektywność programu. Elementy te to: odpowiednia reprezentacja danych, stanowiących potencjalne rozwiązania zadania; sposób tworzenia początkowej populacji możliwych rozwiązań; funkcja oceniająca, która gra rolę środowiska i ocenia rozwiązania według ich dopasowania; podstawowe operatory, które wpływają na skład populacji potomnej wartosci różnych parametrów używanych w algorytmie genetycznym (rozmiar populacji, prawdopodobieństwo użycia operatorów genetycznych itp.).