Algorytmy genetyczne mogą być wykorzystywane do rozwiązywania problemu
komiwojażera lub też problemu transportowego. W przypadku problemu komiwojażera jest toszczególnie uzasadnione, ponieważ problem ten należy do tzw. problemów NP-trudnych, czyli wraz ze wzrostem liczby miast, które musiałby on pokonać, wykładniczo rośnie także czas potrzebny do znalezienia rozwiązania [18] Polega
to na tym, że do rozwiązania tego problemu wystarczy jedynie obliczyć permutacje
wszystkich miast, a także sumę odległości między miastami dla poszczególnych permutacji. Następnie należy porównać otrzymane wyniki i wybrać najkrótszą.trasę.
Z pozoru jest to bardzo proste i dla małej liczby miast szybko można rozstrzygnąć
tego typu zagadnienie. Co jednak zrobić, gdy na trasie komiwojażera pojawi się
20 lub 40 miast? Znacznie zwiększa się czas obliczeń. Zastosowanie algorytmu genetycznego, w którym każda trasa to jeden osobnik, przy zastosowaniu krzyżowania (wymiany odcinków trasy), mutacji, a także selekcji i funkcji przystosowaniaumożliwia stosunkowo szybko uzyskanie najkrótszej trasy [18]. Problem transportowy z kolei polega na dostarczaniu towaru różnorodnego bądź też jednego rodzaju z kilku punktów nadania do kilku punktów odbioru. Odbywa się to w taki sposób,
aby zamówione ilości towaru dotarły np. z magazynów do sklepów z uwzględnieniem zapasów towarów w magazynach i odległości magazynów od sklepów. W tym
przypadku również należy zminimalizować koszty transportu. Zostało to szerzej
opisane w [17], gdzie podano także wyniki badań, na podstawie których można
stwierdzić, że algorytmy genetyczne generują lepsze rozwiązania (niższe koszty)
niż metoda planowania wcześniej wykorzystywana przez badaną firmę. Algorytmy
genetyczne można również wykorzystywać np. w automatyce, mechanice i hydraulice. Znany jest przypadek wykorzystywania algorytmu ewolucyjnego w elastycznych systemach produkcyjnych, szczególnie w odniesieniu do sterowania operacyjnego [12]. Przypadek zastosowania algorytmów genetycznych w mechanice
konstrukcji został opisany w [14]. Przedstawiono tam zastosowanie algorytmów genetycznych do rozwiązywania problemów bezpośrednich, optymalizacji powłoki
chłodni kominowej oraz identyfikacji w układach mechanicznych. Podejmowane
są także próby zastosowania algorytmu genetycznego do projektowania układów
hydraulicznych. Można też spbtkać się z zastosowaniem algorytmów genetycznych
do szeregowania zadań i rozdziału zasobów występujących w sieciach i systemach
komputerowych, a także w systemach produkcyjnych [5, 6]. Algorytmy genetyczne
mogą być również wykorzystywane w odniesieniu do problemów związanych z działami gospodarki. Praktyczne przykłady takiego zastosowania przedstawione są
w artykule „Gospodarcze zastosowanie algorytmów genetycznych”.