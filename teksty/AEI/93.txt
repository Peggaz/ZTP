Naukowcy wymyślili maseczkę, która nie tylko chroni przed koronawirusem. Ona też go unieszkodliwia. Oryginalne rozwiązanie służyć ma przede wszystkim osobom, które nie mogą zachować dystansu społecznego - jak np. pracownicy służby zdrowia. Naukowcy z MIT (Massachusetts Institute of Technology) pochwalili się swoim rozwiązaniem. To jeszcze prototyp, ale założenia są obiecujące. Maseczka wymyślona przez inżynierów z Massachusetts Institute of Technology ma nie tylko chronić przed wirusami, ale przede wszystkim je eliminować. Będzie to możliwe za sprawą miedzianej siatki i wysokich temperatur.
Choćby polscy profesorowie przypominali, że "istnieje temperatura referencyjna, do której odnosi się ciepło wrażliwość praktycznie wszystkich wirusów" - stąd lepiej prać ubrania w wyższej niż zwykle. Ta temperatura to według Marcina Bańbura, dyrektora Instytutu Medycyny Weterynaryjnej z SGGW, "56 stopni Celsjusza" (wypowiedź z marca). Owszem, dziś naukowcy zauważają, że koronawirus jest wyjątkowo wytrzymały i odporny na wysokie temperatury. Wirus może replikować się jeszcze przez godzinę po wystawieniu na działanie temperatury 60 stopni Celsjusza. Specjaliści z MIT zdają sobie jednak z tego sprawę. Dlatego miedziana siatka zasilana baterią - "atakuje" wirusa temperaturą nawet 90 stopni Celsjusza. To gwarantować ma od tysiąckrotnej do nawet milionowej redukcji cząstek wirusów.
Naukowcy są przekonani, że ich rozwiązanie pozwala wdychać i wydychać powietrze pozbawione cząstek wirusa. Obecnie powstaje prototyp, który następnie będzie testowany.

Maseczki coraz częściej są przedmiotem prac naukowców. Na przykład badacze z Harvardu i MIT opracowali maseczkę, która wytwarza sygnał fluorescencyjny, gdy osoba zakażona koronawirusem oddycha, kaszle lub kicha.

Również zespół projektantów odpowiedzialnych za wygląd nowych iPhone’ów otrzymał od Apple zadanie, by stworzyć idealną maseczkę, która ochroni pracowników firmy.