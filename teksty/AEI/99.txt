Sako TRG M10
8,6/7,62 mm Karabin wyborowy Sako TRG M10


Historia i opis konstrukcji
Kolejny karabin wyborowy znajdujący się na wyposażeniu Wojska Polskiego o kalibrze 8,6 mm lub 7,62 mm (w zależności od zastosowanego zamka i lufy) o budowie modułowej, oznaczony jako Sako TRG M10 – Sniper Weapon System, która została opracowana przez fińską firmę Sako, jako następcę karabinów wyborowych Sako TRG-21 oraz Sako TRG-22. Zaprezentowana w 2011 roku, nowa broń została zaprojektowana według wymagań Dowództwa Wojsk Specjalnych USA (SOCOM), na tzw. Presicon Sniper Rifle, w których określano , że ma to być wielokalibrowa broń powtarzalna, dostosowana do nowej amunicji karabinowej dużej mocy – tzw. Magnum, takiej jak .300 Winchester Magnum (nabój 7,62 x 67 mm) czy .338 Lapua Magnum (nabój 8,6 x 70 mm) oraz oczywiście standardowej amunicji karabinowej 7,62 x 51 mm NATO. Karabin Sako TRG M10 przegrał ostatecznie rywalizację z karabinami MSR (Modular Sniper Rifle), amerykańskiej firmy Remington.

Karabiny wyborowe Sako TRG M10 charakteryzuje się konstrukcją modułową, w której modułem bazowym jest komora zamkowa. Do niej przyłączane są zespoły: kolby, łoża i moduł mechanizmu spustowego. Podstawowymi modułami wymiennymi są: lufy (wersje o różnej długości), zamki oraz magazynki (o różnej pojemności, w zależności od zastosowanego naboju), tak aby dostosować wszystkie rozwiązania pod odpowiednie trzech możliwych do zastosowania naboi karabinowych.