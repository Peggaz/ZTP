Lit jest mikropierwiastkiem, który pomaga utrzymać mózg w dobrym zdrowiu, wspomaga regenerację komórek mózgowych, działa jak składnik odżywczy spowalniający starzenie się mózgu. Lit stymuluje również uwalnianie białek chroniących komórki mózgowe przed uszkodzeniem, zwiększających ich przeżywalność, wzmagających wzrost i naprawę neuronów. W jednym z badań wykazano, że po czterech tygodniach suplementacji litem zwiększyła się istota szara u pacjentów z chorobą afektywną dwubiegunową (potwierdziły to badania trójwymiarowym rezonansem magnetycznym). Wykazano również, że lit blokuje negatywne działanie neurotoksyn.

Źródłem litu w pożywieniu są m.in. jajka, nabiał, pełne ziarna i warzywa (ziemniaki, pomidory, buraki), jabłka. 
Niedobór cynku przyczynia się do obniżenia funkcji poznawczych. Cynk chroni organizm przed szkodliwym wpływem wolnych rodników, ma silne działanie przeciwzapalne, bierze udział w wykorzystaniu węglowodanów jako źródła energii, a także przemianie białek i tłuszczów. Odgrywa również istotną rolę w podziale komórek oraz prawidłowym funkcjonowaniu ośrodkowego układu nerwowego – są badania, które dowodzą, że zbyt mała ilość cynku może być jednym z czynników prowadzących do rozwoju choroby Alzheimera.

Źródłem cynku są skorupiaki, ryby, mięso, mleko, pełne ziarna, warzywa liściaste. 
Najwięcej witaminy C znajdują się w mózgu i tkankach neuroendokrynnych (nadnercza). Witamina C ma działanie przeciwutleniające, chroni organizm przed działaniem wolnych rodników, opóźnia procesy starzenia. Zapasy witaminy C wyczerpują się przez nadmierny stres oksydacyjny, uszkodzenia oraz infekcje, a więc czynniki związane z neurodegeneracją. W kilku badaniach wykazano, że niedobór witaminy C osłabia funkcje poznawcze i może zwiększać ryzyko chorób neurodegeneracyjnych.  

Źródłem witaminy C są aronia, acerola, natka pietruszki, ciemnozielone warzywa liściaste, brokuły, kalafior, papryka, pomidory, cytrusy, mango i papaja. 
Wykazano, że istnieje związek pomiędzy niedoborem witaminy B12 a upośledzeniem pamięci. Brak tej witaminy przyczynia się do deficytów poznawczych u osób starszych (zwłaszcza w pamięci krótkotrwałej). Wykazano, że leczenie witaminą B12 w ciągu miesiąca przywracało pamięć u trzech czwartych pacjentów.

Bogatym źródłem witaminy B12 są: mięso, ryby, drób, jajka, nabiał. Warzywa, owoce i zboża nie dostarczają tej ważnej witaminy.

WAŻNE!
Jedną z charakterystycznych cech chorób neurodegeneracyjnych jest stres oksydacyjny i zniszczenia spowodowane wolnymi rodnikami. Chroniczny stres poważnie wyczerpuje zapasy ochronnych przeciwutleniaczy. Jednym sposobem na zwiększenie ich ilości w mózgu jest spożywanie pokarmów zawierających duże ilości przeciwutleniaczy, do których należą witamina A, witamina C, witamina D, witamina E, witamina K, cynk, selen, koenzym Q10, flawonoidy (beta-karoten, luteina, likopen). Wykazano, że poziom wielu spośród wymienionych przeciwutleniaczy jest dużo niższy u osób chorych na Alzheimera. A więc osoby spożywające duże ilości warzyw i owoców mają mniejsze prawdopodobieństwo zachorowania na choroby neurodegeneracyjne. 