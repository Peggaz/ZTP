Trwa rewitalizacja Rawy Mazowieckiej. Rozpoczęły się już prace w ulicy Warszawskiej na odcinku od ul. Miłej do Łowickiej. Ma to być wstęp do kompleksowej rewitalizacji placu Piłsudskiego, na którym trwają jeszcze prace wykopaliskowe, prowadzone przez archeologów. Do tej pory prace były prowadzone w ulicach leżących w pobliżu centrum Rawy.
Rewitalizacja Rawy obejmie ścisłe centrum miasta.
Do tej chwili prace rewitalizacyjne skupiały się na ulicach położonych w okolicy placu Piłsudskiego. Podczas ich prowadzenia wykonano również badania archeologiczne, które wiele wniosły do wiedzy o historii miasta. Znaleziono między inny innymi elementy drewnianej instalacji wodociągowej z czasów średniowiecza oraz drewnianej zabudowy miasta pochodzącej z tego samego okresu historycznego.

Prace wykopaliskowe prowadzone są również na placu Piłsudskiego, gdzie na kilku stanowiskach odkryto elementy dawnej, średniowiecznej zabudowy centrum miasta. Przebudowywana jest ulica Warszawska na odcinku od ul. Miłej do ul. Łowickiej.