Postać graniczna algorytmu pozwala na dokładniejsze analizy związane z klasyfikacją
algorytmów, a nawet wprowadzenie pewnej hierarchii w klasyfikacji. Równoważność
algorytmów można rozpatrywać na gruncie macierzy przejścia, rozkładu granicznego, operatora granicznego, wektorów własnych operatora opisującego algorytm
oraz entropii i porównywać z klasyfikacją taksonomiczną lub opartą na twierdzeniu o schematach albo metodach statystycznych. Ważną byłaby klasyfikacja oparta o
uporządkowanie (trajektorię) populacji (permutację populacji), jak i kluczową teoretycznie entropię i wymiar fraktalny oraz jego przybliżenia.
Dwa algorytmy genetyczne są równoważne, jeżeli mają tę samą macierz przejścia (operator Markowa).
Dwa algorytmy genetyczne są równoważne, jeżeli ich operatory przejścia mają
ten sam rozkład graniczny.
Dwa algorytmy genetyczne są równoważne, jeśli generują ten sam operator
graniczny.
Algorytmy genetyczne są równoważne, jeśli mają tę samą entropię trajektorii.
Dwa algorytmy genetyczne są równoważne, jeśli ich trajektorie mają ten sam
wymiar fraktalny (Hausdorffa, pudełkowy, informacyjny, itd.).
Dwa algorytmy genetyczne są równoważne, jeśli generują te same permutacje
populacji (uporządkowanie).
Klasyfikacja taka wykorzystuje wielkości probabilistyczne, takie jak rozkład prawdopodobieństwa, rozkład graniczny, wektory własne, macierze Markowa, wymiar fraktalny i wreszcie permutacja populacji oraz entropia. Są to wielkości probabilistyczne.
Problemem jest, czy te wskaźniki klasyfikacji powinny być odpowiednio równe, a
kiedy możemy dopuścić ich odchylenia. Ustalenie, które wielkości wskaźników i jakie
zakresy tych odchyleń są odpowiednie dla każdego z nich, może być przedmiotem
analizy.