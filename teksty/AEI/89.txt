Parówka jest składnikiem popularnego hot-doga. Parówki można przyrządzić na wiele sposobów (zapiec, ugotować, usmażyć). Parówka jest artykułem spożywczym ogólnie dostępnym w polskich sklepach. Można ją szybko przygotować, dlatego często pojawia się na stole w czasie śniadania lub kolacji.Parówka – jak jest robiona?
Parówka jest drobno zmieloną wędliną. Większość parówek bowiem zawiera MOM, czyli mięso oddzielone chemicznie. Są to resztki mięsa przyklejone do kości, które rozdrabnia się w wilku, maszynie służącej do rozdrabniania produktów. Wilk posiada wbudowaną siatkę o średnicy 3 mm, przez którą przepuszcza się mięso. Następnie mięso jest poddawane kolejnemu procesowi rozdrabniania w kutrze.

Kuter jest maszyną, która miażdży oraz emulguje mięso, łącząc je z tłuszczem i substancjami smakowymi. W wilku, a także w kutrze mięso oddzielane jest od kości. Powstała masa zawiera, poza mięsem, zmiażdżone chrząstki oraz tkankę łączną. Gotowym farszem są wypełniane osłonki, po którym następuje proces wyrównania smaku i koloru produktu. Poza MOM, który jest ogólnym skrótowcem, mamy do czynienia również z procesem MDOM, czyli mięsem drobiowym oddzielonym mechanicznie, z którego również można zrobić parówki.

Parówka – co zawiera?
Producenci parówek zapewniają, że w ich składzie można znaleźć ponad 50 proc. mięsa, jednak warto czytać etykiety na opakowaniach, tak aby nie było to mięso typu MOM lub MDOM, bo może zawierać zmielone kości. Poza tym, w składzie parówki znajduje się znaczna ilość wody (w niektórych parówkach ponad 60 proc.), białko (10-12 proc.) oraz tłuszcz (ok. 25 proc.). Poza tym parówka może zawierać również błonnik poprawiający konsystencję mięsa. Ponadto, skład parówki uzupełniają również substancje hamujące rozwój bakterii oraz polepszacze smaku i koloru, głównie glutaminian sodu i azotyn sodu.