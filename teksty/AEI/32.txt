Poddziedziny machine learning

W dzisiejszym biznesie machine learning ma bardzo szeroki wachlarz zastosowań, który z czasem z pewnością będzie się powiększał. Poddziedziny ML obejmują m.in. media społecznościowe i rekomendacje produktów, rozpoznawanie obrazów, diagnostykę medyczną, tłumaczenie językowe, rozpoznawanie mowy oraz data mining.

Platformy mediów społecznościowych, takie jak Facebook, Instagram i LinkedIn wykorzystują ML do proponowania na podstawie polubionych przez użytkownika wpisów stron, które można obserwować lub grup, do których można dołączyć. Technologia ta analizuje dane historyczne na temat tego, co polubili inni lub dotyczące treści podobnych do tych, które polubił użytkownik, aby przygotować rekomendacje lub dodać je do jego kanału wiadomości.  

Ponadto technologię ML można wykorzystywać w sklepach internetowych do polecania produktów na podstawie poprzednich zakupów, wyszukiwań i innych czynności wykonywanych przez podobnych użytkowników.

Bardzo ważną dziedziną zastosowania technologii ML w dzisiejszych czasach jest rozpoznawanie obrazu. Dzięki niej platformy mediów społecznościowych umożliwiają oznaczanie ludzi na zdjęciach. Policja wykorzystuje ją do wyszukiwania podejrzanych na zdjęciach lub nagraniach wideo. Dzięki niezliczonym kamerom zainstalowanym na lotniskach, w sklepach i przy dzwonkach do drzwi można wykryć wielu sprawców przestępstw lub sprawdzić, dokąd się oddalili.

Kolejną ważną dziedziną zastosowań ML jest diagnostyka medyczna. Po incydencie takim, jak zawał serca można przejrzeć dane, aby odkryć sygnały, które zostały przeoczone. Do systemu używanego przez lekarzy lub szpitale można wprowadzać historyczne dane medyczne, aby wykryć powiązania między danymi wejściowymi (zachowanie, wynik badania, objaw) i wyjściowymi (np. zawał serca). Kiedy w przyszłości lekarz wprowadzi swoje notatki i wyniki badań do systemu, algorytm będzie mógł wykrywać objawy zawału serca znacznie skuteczniej niż potrafią to robić ludzie, co pozwoli na wdrożenie działań profilaktycznych.

Następnym przykładem zastosowania technologii ML jest tłumaczenie treści stron WWW i aplikacji na platformach mobilnych. Niektóre aplikacje spisują się lepiej, a inne gorzej, co jest efektem zastosowania różnych modeli ML, technik i algorytmów.

W dzisiejszych czasach technologia ML stanowi chleb powszedni w bankowości i systemach obsługi kart kredytowych. Wykrycie pewnych oznak oszustwa, które dla ML nie stanowi żadnego wyzwania, człowiekowi zajęłyby bardzo dużo czasu lub byłyby całkowicie poza jego zasięgiem. Analiza i oznakowanie ogromnej ilości transakcji (uczciwa czy fałszywa) w przyszłości mogą umożliwić wykrywanie oszustw w pojedynczych operacjach. Idealnym rodzajem machine learning (uczenia maszynowego – ML) do tego celu jest data mining.