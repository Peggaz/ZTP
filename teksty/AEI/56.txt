Ręce opadają. "Minimum 2,5 tys. zł". Skandaliczne nagranie z Krakowa

62

Korki to zmora kierowców w największych miastach, jednak to nie oznacza, że można łamać przepisy ruchu drogowego. Jeden z kierowców tak się śpieszył, że ominął pojazdy, jadąc chodnikiem. To mogło skończyć się bardzo źle.
Wielu kierowców dużych miast codziennie stoi w korkach. Dotyczy to nie tylko polskich dróg, ale także europejskich czy światowych. Najbardziej zakorkowanym miastem w Europie jest Stambuł, a w Polsce palmę pierwszeństwa nosi Łódź. W czołówce tego rankingu jest także Kraków, w którym doszło ostatnio do bardzo niebezpiecznej sytuacji.

Czytaj także: Nagranie z Gdyni. Spójrzcie, co zobaczyli na rowerze. Ciarki przechodzą

Jeden z kierowców nie wytrzymał "ciśnienia" i postanowił ominąć korek... jadąc chodnikiem, na którym przechodziło kilka osób. Gdy ominął wszystkie samochody postanowił wrócić na jezdnię i kontynuować jazdę.

Takie zachowanie nie spodobało się jednemu z kierowców, który zaczął trąbić na nadgorliwego mężczyznę. Ten najwyraźniej zapomniał, że się śpieszył i postanowił ostentacyjnie zahamować i powiedzieć kilka słów. Nagranie pojawiło się na kanale "STOP CHAM" na YouTube.

"Nagranie do policji"
Internauci w komentarzach nie zostawili suchej nitki na mężczyźnie. W ich zgodnej opinii sprawa powinna trafić na policję.

"Gratulacje dla kierowcy chodnikowego, jak trafi nagranie na policję, to ma fajnie"; "Na chodniku był spory ruch, strach pomyśleć, co by było, jakby ktoś wszedł pod koła. Zaoszczędził parę sekund, aby mieć potem czas na testy hamulców i blokowanie jezdni"; "Proponowałbym się podzielić tym nagraniem z policją, taka przyjemność obecnie to minimum 2500 PLN" - komentują internauci.
Czytaj także: Panna młoda zrobiła to na weselu. Ludzie oniemieli. "Jak można..."

Według danych policji w 2021 r. na polskich drogach doszło do niemal 23 tys. wypadków, w których zginęło ponad 2,2 tys. osób, a ponad 26 tys. zostało rannych.