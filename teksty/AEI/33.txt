Data mining

Data mining to typ machine learning, który polega na analizie danych, aby formułować prognozy lub wykrywać wzorce w wielkich zbiorach danych. Termin ten jest trochę mylący, ponieważ technologia ta wcale nie polega na przeczesywaniu przez kogokolwiek, czy to przestępcę czy pracownika, danych w celu znalezienia czegoś przydatnego. Tak naprawdę jest to proces polegający na odkrywaniu w danych wzorców, które mogą się przydać przy podejmowaniu decyzji w przyszłości.

Weźmy na przykład firmę obsługującą karty kredytowe. Jeśli masz kartę kredytową, to Twój bank z pewnością choć raz w życiu informował Cię o podejrzanej aktywności związanej z tą kartą. W jaki sposób bank tak szybko to wykrył i błyskawicznie wysłał Ci ostrzeżenie? Tego typu ochronę przed oszustwami zapewniają właśnie działające bez przerwy algorytmy data mining. Na początku 2020 r. w samych Stanach Zjednoczonych było ponad 1,1 biliona kart kredytowych. Przeprowadzane z ich użyciem transakcje generują ogromną ilość danych wykorzystywanych do data mining, wyszukiwania wzorców i nauki identyfikacji podejrzanych zachowań w przyszłości.