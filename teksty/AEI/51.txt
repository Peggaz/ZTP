Łódź. Samica myszojelenia przyszła na świat w miejskim zoo. Poszukiwane jest imię na literę "M". Myszojeleń, a dokładniej kanczyl mniejszy, to niezwykłe zwierzę, które przyszło na świat w łódzkim zoo. Urodziło się 23 lutego, ale opiekunom ogrodu zoologicznego dopiero teraz udało się ustalić jego płeć. Wkrótce wybierane będzie imię dla samicy myszojelenia, które ma zaczynać się na literę "M". Kanczyle to niewielkie ssaki kopytne, które popularnie nazywane są myszojeleniami (tłumacząc z angielskiego mouse-deer). Zwierzę określane jest jako najmniejszy przeżuwacz świata. Pod koniec lutego w ogrodzie zoologicznym w Łodzi na świat przyszedł myszojeleń, a dokładnie samica jednego z najmniejszych zwierząt na świecie. W mediach społecznościowych opublikowano jej zdjęcia - widać na nich, jak młode zwierzę dumnie kroczy po wybiegu razem z rodzicami. W komentarzach pod postem pojawiły się już pierwsze propozycje imienia dla myszojelenia.