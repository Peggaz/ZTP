YouTuber kupił kryptowaluty za 2,8 miliona dolarów. Następnego dnia były warte 1000 dolarów
Radosław Krajewski

Jak stracić mnóstwo pieniędzy w jeden dzień? Wystarczy zainwestować w kryptowaluty w nieodpowiednim czasie.

Obecnie jest najgorszy czas na kupowanie kryptowalut. Na giełdzie od kilku dni notowane są spadki, których nie ustrzegły się nawet Bitcoin czy Ethereum. Największy krach zaliczyła LUNA, która jeszcze na początku maja była warta około 100 dolarów, natomiast już kilka dni później najmocniej odczuła trwający kryzys kryptowalut i obecnie warta jest zaledwie 0,00023 centa. W zaledwie 24 godziny LUNA zmniejszyła swoją wartość o ponad 99%, doprowadzając do upadku majątków wielu osób. Jednym z poszkodowanych jest popularny YouTuber KSI, który wydał aż 2,8 miliona dolarów na zakup kryptowaluty LUNA. Nie była to udana inwestycja.
Jeden z inwestorów stwierdził już po fakcie, że powinien był wypłacić swoje środki, gdy kurs był zwyżkowy. Zarobiłby wtedy 25 tysięcy dolarów, ale przez własną chciwość, pozostawił pieniądze, aby w przyszłości zyskać jeszcze więcej. Krach kryptowaluty LUNA przekreślił szansę jakiegokolwiek zarobku wielu osobom. Przykład KSI jest skrajny, gdyż niewiele osób może pozwolić sobie na jednorazowe przeznaczenie takich pieniędzy na inwestycje, ale może będzie miał pozytywny wpływ na inwestorów-amatorów, którzy chcieliby się szybko wzbogacić na kryptowalutach, nie zdając sobie z ryzyka.

Co za tydzień. Poszedłem na pogrzeb mojego chomika, wystąpiłem przed tysiącami ludzi na Wembley Arena z Anne Marie, moja Luna warta 3 miliony dolarów jest teraz warta kilkaset dolarów. A to dopiero czwartek.

Moje 2,8 miliona dolarów jest dosłownie warte 1000

HAHAHAHAHAAHAHAHAHAHAHAHAHAHHAHAHAHAHAHAHAHAHA. Tak, wpakowałem się w to.