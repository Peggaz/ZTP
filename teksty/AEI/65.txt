Genetyka jest dziedziną biologii opisującą prawa dziedziczenia i zmienności. Wyróżnia się kilka jej rodzajów, w zależności od przedmiotu jej badań. Genom człowieka nie jest do końca poznany, mimo tego w ostatnich latach obserwuje się dynamiczny wzrost wiedzy w temacie genetyki – lekarze i specjaliści zajmujący się genami coraz lepiej rozumieją mechanizmy i mają coraz więcej do zaoferowani pacjentom. Metody diagnostyki i leczenia stale się rozwijają, dając nadzieję pacjentom obciążonym ryzykiem rozwoju nowotworów czy skłonności do wystąpienia np. nietolerancji.
Genetyka jest bardzo obszerną dziedziną, obejmuje wiele gałęzi, a pojęcia jakimi operuje są specjalistyczne i mogą być trudne do zrozumienia dla osoby, która nie jest związana z biologią czy medycyną zawodowo.
Pomimo tego wielu pacjentów poszukuje informacji o genach, chorobach genetycznych, dziedziczeniu czy skłonności do rozwoju pewnych grup i rodzajów chorób – nowotworów, zespołów wrodzonych, nietolerancji czy np., zakrzepicy, do której skłonność również może być uwarunkowana genetycznie.