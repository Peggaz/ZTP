Machine learning, czyli uczenie maszynowe, to koncepcja w ramach sztucznej inteligencji. Termin ten dotyczy nowoczesnej technologii i często jest niewłaściwie rozumiany. Co właściwie oznacza?

Czym jest uczenie maszynowe?
Nazwa machine learning po raz pierwszy została użyta przez Arthura Samuela w 1959 roku. Tym określeniem zdefiniował zdolność komputerów do uczenia się programowania nowych umiejętności wprost (ang. field of study that gives computers the ability to learn without being explicitly programmed).

Maszyny są wciąż rozwijane. Potrafią nie tylko wykonywać zadania, które im zaprogramowano. Mają również inną, ważną umiejętność, tj. uczenia się na podstawie zachowań, które zapisały, bazując na tym, z jakimi zadaniami musiały sobie dotąd radzić. Maszyna zbiera informacje, analizuje je i na tej podstawie podejmuje decyzje, które pomagają jej w rozwiązywaniu pojawiających się problemów. To, jak wiele może się nauczyć, zależy m.in. od tego, do jak dużych zasobów danych ma dostęp.

Choć pojęcie „uczenie maszynowe” może się wydawać skomplikowane i kojarzyć się głównie z technologiami, z którymi będziemy mieć do czynienia w przyszłości, to w praktyce tak nie jest. Machine learning już teraz ma szereg zastosowań w rozwiązaniach, z których korzystamy na co dzień. Przykładem systemu bazującego na algorytmach uczenia maszynowego, jest dobrze znany nam GPS. Jest on świetnym nawigatorem w podróży, ale jednocześnie ogromnym źródłem danych. Pozwala weryfikować miejsce naszego zamieszkania, pracy, ulubionego sklepu, a następnie zbiera te dane, by m.in. sugerować czas uruchomienia budzika, czy informacji o odjeździe ostatniego autobusu. Pomaga również w tworzeniu spersonalizowanych ofert zakupowych od sklepów, które mijamy na trasie powrotnej z pracy do domu.