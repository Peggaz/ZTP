Rozwój uczenia maszynowego i głębokiego, zaawansowanej analityki danych, a także mniej wyrafinowane metody statystyczne stają się coraz bardziej powszechne, a wielu z nas ma z nimi styczność, nawet o tym nie wiedząc. Ludzie coraz chętniej dzielą się swoimi danymi, niejako wzmacniając skuteczność algorytmów, zarówno względem nich samych, jak i pozostałych użytkowników, pisze Michał Nowakowski.

Postępująca algorytmizacja życia może mieć bardzo pozytywne, ale i równie negatywne skutki, w wielu obszarach, na co wskazuje chociażby Unia Europejska planując wprowadzenie konkretnych zakazów (manipulacji, wykorzystania słabości,…) związanych z wykorzystaniem niektórych algorytmów i modeli sztucznej inteligencji.

Istnieje całkiem wysokie prawdopodobieństwo, że będziemy świadkami „złych” praktyk i rezultatów działania niewłaściwie zarządzanych algorytmów i modeli sztucznej inteligencji

Inne – mogące również wpływać na człowieka, prawdopodobnie będą poddane szczególnym wymogom prawnym i regulacyjnym. Równie istotna, choć nieco rzadziej dyskutowana jest też etyka nowych technologii, która zdaniem niektórych będzie kluczowa w kontekście rozwoju chociażby sztucznej inteligencji.
ML i AI tylko pod nadzorem
Co to oznacza w praktyce? Czy korzystaniu z uczeniu maszynowego czy głębokiego powinna towarzyszyć jaka specyficzna forma nadzoru i kontroli albo chociaż „opieki”?

Nawet jeżeli nie mamy (...) danych osobowych, to odpowiedzialność za algorytmy i modele nadal pozostaje

Wszędzie tam, gdzie są dane osobowe – bezwzględnie, bo takie wymogi znajdziemy między innymi w Rozporządzeniu 2016/679 (RODO), np. w kontekście tzw. DPIA, czyli procesu oceny skutków dla ochrony danych, które w przypadku AI może być bardzo specyficzne. To i tak będzie niewystarczające, ale o tym za chwilę.

Nawet jeżeli nie mamy – lub wydaje nam się, że nie mamy, bo działamy na danych „nieosobowych” poddanych pseudonimizacji – danych osobowych, to odpowiedzialność za algorytmy i modele nadal pozostaje. Na różnych poziomach, zarówno wewnętrznych, jak i zewnętrznych. Nic nie działa w próżni.