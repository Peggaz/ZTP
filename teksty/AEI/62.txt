Za dużo jedzenia na święta? Te produkty możesz zamrozić! Jeśli robisz zakupy na zapas, zamiast wyrzucać jedzenie, włóż je do zamrażarki. Z jednej strony jedzenie drożeje, z drugiej strony wciąż sporo ląduje go w śmietniku. Może nie przekonywać cię, że nie warto marnować jedzenia, a wyrzucając je, marnujesz też pieniądze. Boli, prawda? Wcale nie musi tak być! Jeśli trudno jest ci zacząć robić bardziej racjonalne zakupy (do czego zachęcamy), spróbuj innego patentu i zaprzyjaźnij się z zamrażalnikiem. Nie uwierzysz, ile produktów można zamrażać! To naprawdę się opłaca.
Mrożenie jedzenia to naprawdę prosty, łatwo dostępny i nie wymagający szczególnej wiedzy sposób na to, by nie marnować żywności i uporać się z jej nadwyżką. Ponadto dzięki mrożeniu możesz przez cały rok cieszyć się produktami sezonowymi i w środku zimy przywoływać najlepsze smaki lata.

Zamrozić można doskonałą większość żywności, nie tracąc przy tym jej smaku ani wartości odżywczych.

Co można zamrażać? Nie marnuj żywności, nie wyrzucaj jedzenia.
Wokół mrożenia jedzenia powstało wiele mitów, przez które niektórzy wciąż nie są przekonani do tej formy przechowywania żywności. W efekcie w wielu domach zamrażarki są przepełnione gotowymi produktami ze sklepów albo wprost przeciwnie - stoją puste, zaś sporo jedzenia ląduje na śmietnikach. Nie wierzysz? Oto parę faktów z raportu Banków Żywności przygotowanego w 2019 roku:

w Polsce rocznie do kosza trafia 9 mln ton żywności,
42 proc. Polaków przyznaje, że wyrzuca jedzenie,
w śmietnikach najczęściej lądują pieczywo, wędliny i owoce,
co 4. produkt trafia do kosza, bo został przygotowany w nadmiarze.