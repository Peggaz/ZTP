Na czym polega uczenie nienadzorowane?
 

Uczenie nienadzorowane to drugi z czterech modeli uczenia maszynowego. W modelach uczenia nienadzorowanego nie ma klucza odpowiedzi. System bada dane wejściowe, z których większość nie jest oznakowana ani uporządkowana, i zaczyna identyfikować wzorce oraz korelacje, wykorzystując do tego wszystkie istotne, dostępne dane. Pod wieloma względami uczenie nienadzorowane przypomina sposób, w jaki ludzie obserwują świat. Posługujemy się intuicją i doświadczeniem, aby łączyć dostrzegane zjawiska w grupy. W miarę jak napotykamy kolejne przykłady, rośnie nasza zdolność do dokładnego kategoryzowania i identyfikowania pojęć. W przypadku maszyn nabywane w ten sposób „doświadczenie” definiuje się ilością danych wejściowych i udostępnionych. Typowymi przykładami zastosowania uczenia nienadzorowanego w praktyce są funkcje rozpoznawania twarzy, analiza sekwencji genów, badania rynkowe i mechanizmy bezpieczeństwa cybernetycznego.