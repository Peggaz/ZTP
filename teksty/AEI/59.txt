Zobaczył policję i zaczął uciekać. Tego samego dnia złodziei zatrzymano. Ukradł kolekcjonerski samochód, a także próbował ukraść kolejny. Wpadł na drodze w Skierniewicach. Skierniewickim policjantom udało się zatrzymać mężczyznę podejrzanego o kradzież dwóch samochodów osobowych. Uwagę mundurowych, patrolujących ulice Skierniewic przyciągnął jadący nad ranem samochód osobowy. Gdy zawrócili i zaczęli za nim jechać, kierowca przyspieszył, a widząc, że nie ucieknie radiowozowi, porzucił samochód i uciekł pieszo. W środku policjanci znaleźli narzędzia, ubrania oraz telefon, a próbę kradzieży samochodu powiązali z wcześniejszym zniknięciem ze Skierniewic samochodu kolekcjonerskiego. Tropy doprowadziły policjantów na teren posesji w powiecie łódzkim wschodnim, gdzie dotarli jeszcze tego samego dnia. Tam odnaleźli skradzioną w Skierniewicach starą Ładę o wartości około 30 000 złotych. Podczas przeszukania znaleźli również narkotyki. Funkcjonariusze zatrzymali trzy osoby. Dwudziestolatek usłyszał zarzuty związane z kradzieżami pojazdów a także posiadania środków odurzających. Drugi z zatrzymanych mężczyzn, 38-letni mieszkaniec powiatu łódzkiego-wschodniego usłyszał zarzut paserstwa. Sąd Rejonowy w Skierniewicach tymczasowo zaaresztował na 3 miesiące sprawcę kradzieży. Mężczyzna miał już problemy z prawem i był poszukiwany.