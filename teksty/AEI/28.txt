CZYM JEST MACHINE LEARNING? – DEFINICJA
Machine learning – w Polsce określane także mianem „uczenia maszynowego” – to termin, który bywa różnie rozumiany. Za pierwszą (i wciąż uważaną za aktualną) definicję tego pojęcia przywykło się uważać słowa Arthura Samuela, który w latach pięćdziesiątych ubiegłego wieku wprowadził termin machine learning, tłumacząc go jako „field of study that gives computers the ability to learn without being explicitly programmed”. Czyli w luźnym tłumaczeniu – pole nauki, która daje komputerom zdolność nauki rzeczy bez ich dokładnego zaprogramowania.

Definicja Samuela, choć przydatna, nie w pełni oddaje to, w jaki sposób uczenie maszynowe działa obecnie. Bardziej akuratne będzie więc zdefiniowanie machine learning jako dostarczanie programowi zdolności do automatycznego uczenia się i samodoskonalenia na podstawie doświadczeń (czyli dostarczonych wcześniej danych i wzorów) bez dokładnego zaprogramowania. Ujmując to w prostszych słowach: program zapamiętuje dane i schematy, które mu „dostarczono” i na tej podstawie nabywa umiejętności analizowania nowych danych (oraz reagowania na nie) – bez konieczności dodatkowej interwencji programistów.