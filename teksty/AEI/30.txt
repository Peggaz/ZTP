Wprowadzenie do machine learning
Stworzenie komputerów, które wiedzą, co robić, bez wydawania im konkretnych poleceń, jest marzeniem ludzi od wielu lat.

Przykładem praktycznego wykorzystania technologii machine learning jest skonstruowanie samochodu, który samodzielnie bezpiecznie dowiezie pasażera (oczywiście siedzącego na fotelu kierowcy) do celu, rozpoznając pieszych i dziury w drodze oraz szybko i skutecznie reagując na zmiany otoczenia.

Jak to działa? Zacznijmy od analizy samych danych biznesowych.

Uczenie maszynowe (Machine Learning, ML) to rodzaj sztucznej inteligencji (SI), która umożliwia firmom zdobywanie informacji i wyciąganie wniosków z dużych ilości danych. Weźmy na przykład Twittera. Według Internet Live Stats użytkownicy tego serwisu codziennie wysyłają około 500 milionów tweetów. W skali roku daje to około 200 miliardów tych krótkich wiadomości. Żaden człowiek nie jest w stanie przeanalizować, skategoryzować, posortować i przyswoić takiej ilości danych, a następnie przewidzieć czegokolwiek na ich podstawie.