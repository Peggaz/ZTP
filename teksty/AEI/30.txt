Jednym z najbardziej obiecujących i szybko rosnących obszarów zastosowań
algorytmów genetycznych jest analiza danych oraz prognozowania w biologii
molekularnej. W dziedzinie tej algorytmy są używane m.in. do interpretacji
danych rezonansu magnetycznego w badaniu struktury DNA11, znajdowania
poprawnego porządku w nieuporządkowanych sekwencjach DNA (Parsons,
Forrest oraz Burks) oraz badania struktury protein12.
Innym przykładem zastosowania algorytmów genetycznych jest diagnoza
raka szyjki macicy. Rak szyjki macicy jest jednym z najczęstszych nowotworów
przy częstości występowania na poziomie 6% wszystkich nowotworów u kobiet. Standardowy test na raka szyjki macicy to badanie wymazu Papanicolaou
(lub „Pap”), które polega na oględzinach wymazu z komórek szyjki macicy pod
mikroskopem13. Badanie wymazu „Pap” jest angażujące znaczne zasoby laboratoryjne oraz intensywne i długotrwałe, wymaga także dużej precyzji; wydaje
się, że dobrze nadaje się do automatyzacji. Badania pokazują, że badanie to jest
jednym z najbardziej klasycznych problemów automatycznej analizy obrazu.
Należy przypuszczać, że taki automatyczny system powinien działać podobnie
jak biegły cytolog, szukając na dostarczonym obrazie komórek zmian, które
tradycyjnie znajdowane są przez człowieka. O algorytmie, którego zadaniem
jest zautomatyzowane badanie obrazu wymazu z szyjki macicy, można powiedzieć, że należy do grupy algorytmów poszukujących zestawu pożądanych cech
i właściwości.
Marvin używają dyfuzyjnego algorytmu genetycznego do wyprowadzenia modeli prognostycznych. Modele prognostyczne są stosowane w celu
określenia, jakie prawdopodobieństwo przeżycia ma pacjent cierpiący na nietypowy rodzaj raka. Pod uwagę brane są trzy cele: maksymalizacja prawidłowej
liczby prognoz przeżycia, maksymalizacja prawidłowej liczby prognoz śmierci
oraz minimalizacja liczby użytych czynników.
Krmicek i Sebag stosują algorytm nazywany 4D‑Miner do funkcjonalnego obrazowania mózgu, w tym przypadku maksymalizowane są 3 cele: długość, obszar oraz wyrównanie. Ze względu na naturę problemu rozwiązanie jest
uważane za ważne nawet, jeżeli zdominowane jest ono odnośnie do wyrównania
i obszaru, pod warunkiem, że umieszczone jest w innych rejonach mózgu.
Abbass używa ewolucyjnego podejścia sztucznej sieci neuronowej
opartego na algorytmie PDE (Pareto Differential Evolution – algorytm ewolucji
różniczkowej) powiększonego przez poszukiwanie lokalne do przewidywania
raka piersi. Minimalizowane są dwa cele – błąd i liczba ukrytych jednostek.Jak widać, metody sztucznej inteligencji są w szerokim zakresie wykorzystywane również w medycynie, dlatego warto podjąć wysiłek zmierzający do wykorzystania gromadzonych licznych danych na temat historii zdrowia i choroby poszczególnych osób do odkrywania często nieoczekiwanych zależności, które niewątpliwie są – czy też będą – ukryte w bazach danych zawierających dane na ten temat.